issued_at,link,title,question,answer,fatwa_number,dar_ul_ifta,kitab,bab,fasal
08-05-2019,https://www.banuri.edu.pk/readquestion/جائے-نوکری-میں-نماز-کا-حکم/08-05-2019,جائے نوکری میں نماز کا حکم,میں ایبٹ آباد کا رہنے والا ہوں،  میری سوات میں مستقل نوکری ہے، لیکن میں ہر جمعہ پر اپنے آبائی گاؤں واپس چلا جاتا ہوں، صرف پانچ دن سوات میں گزار لیتا ہوں،  میرے  لیے  نماز کا کیا حکم ہے؟,"<p><p style=""text-align:justify;"">صورتِ مسئولہ میں آپ کی نوکری سوات میں جہاں ہے، وہاں نوکری ملنے کے بعد کبھی بھی پندرہ دن یا اس سے زیادہ رہنے کی نیت سے رہائش اختیار نہیں کی ہے تو آپ جائے نوکری میں مسافر شمار ہوں گے اور نماز میں قصر کریں گے، تاہم اگر آپ وہاں کبھی پندرہ دن یا اسے زیادہ عرصہ رہنے کی  نیت کر چکے تھے اور وہ نیت اب تک ختم نہیں کی ہے تو  جب تک اپنی نیت تبدیل نہیں کریں گے سوات آپ کا وطنِ اقامت  ہی شمار ہوگا،  جہاں آپ کو نماز مکمل ادا کرنی ہوگی۔ فقط واللہ اعلم</p></p>",144008200802,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
27-12-2018,https://www.banuri.edu.pk/readquestion/نوافل-میں-قعدہ-اولی-میں-درود-شریف-پڑھنا/27-12-2018,نوافل میں قعدہ اولی میں درود شریف پڑھنا,بعض علماء سے سنا ہے کہ نوافل میں قعدہ اولیٰ میں بھی درود پڑھ لینا چاہیے، کیا اس طرح کرنا جائز ہے؟,"<p><p style=""text-align:justify;"">آپ نے جو مسئلہ سنا ہے وہ درست ہے، اس کی مزید تفصیل یہ ہے:</p><p style=""text-align:justify;"">سنتِ غیر موکدہ  اور نوافل کی ہر دو رکعت مستقل نماز ہوتی ہے،اگر چار رکعت سنتِ غیر مؤکدہ یا نوافل پڑھ رہے ہوں تو   اس میں افضل یہی ہے کہ  دوسری رکعت کے قعدہ کے بعد درود اور دعا پڑھیں، اور تیسری رکعت میں ثنا اور تعوذ وتسمیہ بھی پڑھیں، تاہم اگر دوسری رکعت کے قعدے میں التحیات کے بعد درود اور دعانہیں پڑھی یا تیسری رکعت کے شروع میں ثنا نہیں پڑھی تو بھی نماز ادا ہوجائے گی، اور سجدہ سہو بھی لازم نہیں آئے گا، نیز کراہت بھی نہیں ہوگی۔فقط واللہ اعلم</p></p>",144004200302,banuri,"('نماز', 'salat')","('سنن و نوافل', 'nawafil')","('سنن و نوافل', 'sunan-o-nawafi')"
27-04-2019,https://www.banuri.edu.pk/readquestion/سبحان-اللہ-سبحان-اور-حزب-اللہ-نام-رکھنے-کا-حکم/27-04-2019,’’سبحان اللہ‘‘ ’’سبحان‘‘ اور ’’حزب اللہ‘‘ نام رکھنے کا حکم,میرا نام سبحان اللہ ہے۔ چند دن پہلے کسی نے کہا یہ کیسا نام ہے؟  تو میرے پاس جواب نہیں تھا۔ بعض اوقات لوگ سبحان نام سے بھی پکارتے ہیں۔ راہ نمائی درکار ہے اس بارے۔ میرے ایک دوسرے بھائی کا نام حزب اللہ ہے جو عربی لوگوں کو عجیب سا لگتا ہے۔  اس کے بارے میں بھی کچھ  راہ نمائی فرمائیں!,"<p><p style=""margin-left:0;margin-right:0;text-align:justify;"">’’سبحان اللہ‘‘ یا صرف ’’سبحان‘‘ نام رکھنا درست نہیں ہے، آپ اپنا نام تبدیل کر کے کوئی دوسرا نام رکھ لیں، زیادہ افضل یہ ہے کہ انبیاءِ کرام علیہم السلام یا صحابہ کرام رضوان اللہ علیہم اجمعین کے ناموں میں سے کوئی نام رکھا جائے۔ ورنہ کوئی بھی اچھے معنیٰ والا عربی نام رکھ لیں۔</p><p style=""margin-left:0;margin-right:0;text-align:justify;"">’’حزب اللہ‘‘ کا معنی ہے ’’اللہ کی جماعت‘‘۔ یہ نام رکھنے کی گنجائش ہے، البتہ عربی معنیٰ کے اعتبار سے یہ فردِ واحد کے بجائے پوری جماعت کے لیے استعمال ہوتاہے، اسی لیے عربوں کے ہاں باعثِ تعجب ہے۔فقط واللہ اعلم</p></p>",144008200511,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
15-04-2019,https://www.banuri.edu.pk/readquestion/معتدہ-سے-ویڈیو-کال-کرنا/15-04-2019,معتدہ سے ویڈیو کال کرنا,معتدہ سے ویڈیو کال کرنا جائز ہے؟,"<p><p style=""text-align:justify;"">ویڈیو کال میں بھی تصویر محفوظ ہوکر (اگرچہ بہت معمولی وقت کے لیے ہو) دوسری جگہ جاتی ہے، اس لیے ویڈیو کال پر کسی سے بھی بات کرنے کی اجازت نہیں ہے۔  البتہ معتدہ کے لیے محارم سے فون پر بات کرنااورمعتدہ رجعیہ کے لیے شوہر سے بات کرنا  جائز ہے۔ فقط واللہ اعلم</p></p>",144008200210,banuri,"('طلاق', 'talaaq')","('عدت', 'iddat')","('عدت', 'iddat')"
15-04-2019,https://www.banuri.edu.pk/readquestion/بدلے-میں-کسی-کی-جوتی-استعمال-کرنا/15-04-2019,بدلے میں کسی کی جوتی استعمال کرنا,ایک آدمی زید کی جوتی انجانے میں لے گیا اور اپنی چھوڑ گیا، کیا زید اس آدمی کی جوتی استعمال کر سکتا ہے کہ نہیں؟,"<p><p style=""text-align:justify;"">زید کے لیے چھوڑی ہوئی جوتی استعمال کرنادو وجہوں سے جائز نہیں :</p><p style=""text-align:justify;"">(۱) یہ بات یقینی نہیں کہ فلاں آدمی زید کی جوتی لے گیا ہے اور پڑی ہوئی جوتی اسی کی ہی ہے۔</p><p style=""text-align:justify;"">(۲) زید اور فلاں آدمی میں باہمی تبادلہ کا کوئی معاملہ نہیں ہے۔ لہذا پڑی ہوئی جوتی کا حکم ’’لقطہ‘‘ والا ہوگا،  یعنی اولاً مالک تلاش کرنے کی کوشش کی جائے، اگر اس کے ملنے سے مایوسی ہوجائے تو مالک کی طرف سے اسے صدقہ کردیا جائے،اور جسے جوتی ملی ہے، اگر وہ خود مستحق زکاۃ ہو تو (مالک تلاش کرنے کے بعد نہ ملنے کی صورت میں) وہ اسے اپنے استعمال میں بھی لاسکتا ہے۔</p><p style=""text-align:justify;""><span class=""ar_writing"">الفتاوى الهندية - (17 / 408):<br/>
""امْرَأَةٌ وَضَعَتْ مُلَاءَتَهَا فَجَاءَتْ امْرَأَةٌ أُخْرَى وَوَضَعَتْ مُلَاءَتَهَا ثُمَّ جَاءَتْ الْأُولَى وَأَخَذَتْ مُلَاءَةَ الثَّانِيَةِ وَذَهَبَتْ، لَايَنْبَغِي لِلثَّانِيَةِ أَنْ تَنْتَفِعَ بِمُلَاءَةِ الْأُولَى؛ لِأَنَّهُ انْتِفَاعٌ بِمِلْكِ الْغَيْرِ، فَإِنْ أَرَادَتْ أَنْ تَنْتَفِعَ بِهَا قَالُوا: يَنْبَغِي أَنْ تَتَصَدَّقَ هِيَ بِهَذِهِ الْمُلَاءَةِ عَلَى ابْنَتِهَا إنْ كَانَتْ فَقِيرَةً عَلَى نِيَّةِ أَنْ يَكُونَ ثَوَابُ الصَّدَقَةِ لِصَاحِبَتِهَا إنْ رَضِيَتْ، ثُمَّ تَهَبُ الِابْنَةُ الْمُلَاءَةَ مِنْهَا فَيَسَعُهَا الِانْتِفَاعُ بِهَا؛ لِأَنَّهَا بِمَنْزِلَةِ اللُّقَطَةِ، وَإِنْ كَانَتْ غَنِيَّةً لَايَحِلُّ الِانْتِفَاعُ بِهَا ، وَكَذَا الْجَوَابُ فِي الْمُكَعَّبِ إنْ سُرِقَ وَتُرِكَ لَهُ عِوَضٌ"" .</span> </p><p style=""text-align:justify;"">البتہ اگر جوتی چھوڑ کر جانے والے شخص کے بارے میں علم ہو کہ وہ فلاں شخص ہے اور صراحتاً یا دلالۃً ان دونوں اشخاص کے درمیان ایک دوسرے کی چیز استعمال کرنے کی اجازت ہو تو اس شخص کے لیے اس کی جوتی عاریۃً استعمال کرنے کی اجازت ہوگی۔ اور جہاں اجازت بالکل نہ ہو اس کا حکم اوپر بیان ہوگیا۔ فقط واللہ اعلم</p></p>",144008200180,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
05-06-2019,https://www.banuri.edu.pk/readquestion/سورت-کے-بعد-آمین-کہنا/05-06-2019,نماز میں سورت کی تلاوت کے بعد رکوع سے پہلے آمین کہنا,امام صاحب نے نماز میں سورہ فاتحہ پڑھی، بعدہ سورہ پڑھی، سورہ پڑھنے کے بعد آمین کہا، کیا ایسی صورت میں نماز ہوگی یا نہیں؟ اور کیا تمام مقتدیوں کو بھی نماز لوٹانی ہوگی؟,"<p><p style=""text-align:justify;"">سورہ فاتحہ کے بعد آمین کہنا سنت ہے، دوسری سورت  پڑھ کر آمین کہنا ثابت نہیں ہے، اس لیے سورت کے بعد آمین نہیں کہنا چاہیے تھا،البتہ سورت کے بعد آمین کہنے سے نماز فاسد نہیں ہوتی۔ کسی کو بھی نماز لوٹانے کی ضرورت نہیں ۔ فقط واللہ اعلم</p></p>",144008201940,banuri,"('نماز', 'salat')","('نماز توڑنے والی چیزیں', 'namaz-torney-wali-chezen')","('نماز توڑنے والی اشیاء', 'namaz-tornay-wali-ashya')"
11-06-2019,https://www.banuri.edu.pk/readquestion/نوکری-کی-جگہ-رشوت-لینے-کا-اندیشہ-ہو-تو-کیا-کرے/11-06-2019,دورانِ ملازمت رشوت لینے کا اندیشہ ہو تو کیا ایسی ملازمت چھوڑدے؟,میں پولیس کی نوکری کرتا ہوں اور ابھی تک تو میں حرام کے پیسوں سے بچا ہوا ہوں، لیکن مجھے خدشہ ہے کہ میں مجبور ہو کر یا ساتھ والوں کو دیکھ دیکھ کر حرام کے پیسے لینے لگ جاؤں گا اور زیادہ دیر تک حرام سے نہیں بچ سکوں گا،  تو مجھے یہ نوکری کرتے رہنا چاہیے یا چھوڑ دینی چاہیے؟  شرعی اعتبار سے اس کا جواب دے دیں!,"<p><p style=""margin-left:0;margin-right:0;text-align:justify;"">واضح رہے کہ رشوت لینے اور دینے والے کا ٹھکانہ رسولِ اکرم صلی اللہ علیہ وسلم نے جہنم کی آگ کو قرار دیا ہے، لہذا اس وعید کو سامنے رکھتے ہوئے رشوت لینے سے اجتناب کرتے رہیں، اور نیک لوگوں کی صحبت اختیار کریں، کسی مستند اور متبعِ شریعت عالم سے اصلاحی تعلق قائم کریں، انہیں اپنے احوال بتاتے رہیں، اس طرح امید ہے کہ آپ خود بھی گناہ سے بچے رہیں گے، اور ادارے میں موجود دیگر لوگوں کی اصلاح اور رہبری کا ذریعہ بھی بن سکیں گے، نیک اعمال پر قائم رہ کر آپ کا مذکورہ ادارے میں ملازمت کرنا زیادہ بہتر ہوگا، الحمد للہ! اس دور میں بھی بہت سے دیانت دار افسران وملازمین ہر محکمے میں موجود ہیں، انسان عزم وہمت  پختہ رکھے تو اللہ تعالیٰ غیب سے دست گیری فرماتے ہیں۔</p><p style=""margin-left:0;margin-right:0;text-align:justify;"">البتہ اگر آپ کو اپنے اوپر بھروسہ نہیں ہے، یا کوشش کے باوجود متعلقہ جگہ میں ماحول آپ کے لیے سازگار نہیں ہے تو پولیس کے کسی ایسے شعبہ میں یا کسی اور سرکاری محکمے میں ٹرانسفر کروالیں جہاں رشوت کا لین دین نہ ہوتا ہو، اور اگر یہ بھی ممکن نہ ہو اور رشوت خوری میں مبتلا ہونے کا قوی خطرہ ہو تو  ایسی صورت میں کسی ایسی جائز نوکری کی تلاش شروع کردیں جہاں رشوت کا لین دین نہ ہوتا ہو، جب تک متبادل حلال روزگار میسر نہ آئے مذکورہ محکمے میں رہتے ہوئے خود کو رشوت کے لین دین سے محفوظ رکھیں، اور جب نوکری مل جائے تو پھر  موجودہ نوکری ترک کردیں۔ فقط واللہ اعلم</p></p>",144010200004,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
11-06-2019,https://www.banuri.edu.pk/readquestion/فریق-اللہ-نام-رکھنے-کا-حکم/11-06-2019,فریق اللہ نام رکھنے کا حکم,فریق اللہ نام رکھنا کیسا ہے؟ عربی میں فریق کے لفظی معنی کیا ہیں?,"<p><p style=""text-align:justify;"">فریق کے معنی ہیں : بڑی جماعت ، پارٹی ، ٹیم ( 2 ) جدائی اختیار کرنے والا ( 3 ) آگے بڑھ جانے والا گھوڑا ( 4 ) نائب امیر البحر ، لفٹنینٹ  جنرل (4) فریقِ مخالف، معاہدہ کا دوسرا فریق۔مخالف۔</p><p style=""text-align:justify;"">فریق اللہ نام رکھنا جائز نہیں ہے۔</p><p style=""text-align:justify;"">اس کے بجائے انبیاءِ کرام علیہم السلام، صحابہ کرام رضوان اللہ علیہم اجمعین یا صلحاء امت کے ناموں پر یا اچھا بامعنی نام رکھیے۔ فقط واللہ اعلم</p></p>",144010200013,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
05-06-2019,https://www.banuri.edu.pk/readquestion/ایک-تولہ-سونا-اور-چاندی-کی-انگوٹھی-یا-کچھ-نقدی-ملکیت-میں-ہونے-پر-زکوۃ-کا-حکم/05-06-2019,ایک تولہ سونا اور چاندی کی انگوٹھی یا کچھ نقدی ملکیت میں ہونے پر زکاۃ کا حکم,ایک تولہ سونا اور ایک چاندی کی انگوٹی یا کچھ رقم ملکیت میں موجود ہو تو کیا زکاۃ فرض ہے؟,"<p><p style=""margin-left:0;margin-right:0;text-align:justify;"">ایک تولہ سونے کی قیمت کے ساتھ چاندی کی انگوٹھی  کی قیمت یا (بنیادی ضرورت سے زائدبچت میں موجود) کچھ نقدی ملانے سے اگر مجموعی رقم چاندی کے نصاب تک پہنچ جائے (جیسا کہ آج کل پہنچ جاتی ہے ) تو سال گزرنے پر اس مجموعی رقم پر ڈھائی فی صد زکاۃ واجب ہوگی۔ فقط واللہ اعلم</p></p>",144008201928,banuri,"('زکات', 'zakat')","('زکوٰۃ / صدقات', 'zakat-sadaqat')","('سونے ، چاندی اور نقد کی زکوٰۃ', 'sonay-chandi-or-naqad-ki-zakat')"
15-01-2019,https://www.banuri.edu.pk/readquestion/نماز-کے-رکوع-یا-سجدہ-میں-سجدہ-تلاوت-کی-نیت/15-01-2019,نماز کے رکوع یا سجدہ میں سجدہ تلاوت کی نیت,اگر نماز کے دوران امام آیتِ سجدہ پڑھےاور نماز کے رکوع یا سجدے میں سجدہ تلاوت کی نیت کر لے، مستقل سجدہ تلاوت نہ کرے، تو کیا اس سے سجدہ تلاوت ہو جائے گا،اور کیا صرف امام کی نیت کافی ہو گی یا مقتدیوں کی نیت بھی ضروری ہے سجدہ تلاوت کی؟ دلائل کی روشنی میں جواب دیں!,"<p><p style=""text-align:justify;"">امام نے نماز میں آیتِ سجدہ تلاوت کرنے کے بعد تین آیات سے پہلے اگر رکوع کرلیا تو رکوع میں سجدہ تلاوت کی نیت کرنے سے سجدہ تلاوت ادا ہوجائے گا، امام اگر رکوع میں سجدہ تلاوت کی نیت کرے تو مقتدیوں کو بھی رکوع میں سجدہ تلاوت کرنے کی نیت کرنی ہوگی، ورنہ مقتدیوں کا سجدہ ادا نہیں ہوگا۔  اور اگر آیت سجدہ تلاوت کرنے کے بعد آگے تین آیات پڑھنے سے پہلے رکوع کیا اور اس میں امام نے سجدہ تلاوت کی نیت نہیں کی تو اس کے بعد نماز کے سجدہ سے امام اور مقتدی دونوں کا سجدہ تلاوت ادا ہوجائے گا۔</p><p style=""text-align:justify;"">لیکن آیتِ سجدہ تلاوت کرنے کے بعد آگے مزید تین آیات تلاوت کرنے بعد رکوع کیا تو اس میں نیت سے بھی سجدہ تلاوت ادا نہیں ہوگا اور نہ ہی نماز کے سجدہ سے ادا ہوگا۔ ایسی صورت میں نماز کے اندر مستقل طور پر سجدہ تلاوت کرلینا چاہیے، اور تاخیر سے سجدہ تلاوت ادا کرنے کی وجہ سے سجدہ سہو بھی کرنا ہوگا۔  اور نماز میں بالکل ادا نہ کیا تو نماز سے باہر یہ سجدہ تلاوت قضا نہیں کیا جاسکتا، اس لیے واجب چھوڑنے پر توبہ کرنا لازم ہوگا۔</p><p style=""text-align:justify;""><span class=""ar_writing"">الدر المختار وحاشية ابن عابدين (رد المحتار) (2/ 109، 110،):</span></p><p style=""text-align:justify;""><span class=""ar_writing"">""(وهي على التراخي) على المختار ويكره تأخيرها تنزيهاً، ويكفيه أن يسجد عدد ما عليه بلا تعيين ويكون مؤدياً وتسقط بالحيض والردة (إن لم تكن صلويةً) فعلى الفور؛ لصيرورتها جزءاً منها، ويأثم بتأخيرها ويقضيها ما دام في حرمة الصلاة ولو بعد السلام، فتح ... (ولو تلاها في الصلاة سجدها فيها لا خارجها) لما مر. وفي البدائع: وإذا لم يسجد أثم فتلزمه التوبة ... (وتؤدى بركوع وسجود) غير ركوع الصلاة وسجودها (في الصلاة وكذا في خارجها ينوب عنها الركوع) في ظاهر المروي بزازية (لها) أي للتلاوة (و) تؤدى (بركوع صلاة) إذا كان الركوع (على الفور من قراءة آية) أو آيتين وكذا الثلاث على الظاهر كما في البحر (إن نواه) أي كون الركوع (لسجود) التلاوة على الراجح (و) تؤدى (بسجودها كذلك) أي على الفور (وإن لم ينو) بالإجماع، ولو نواها في ركوعه ولم ينوها المؤتم لم تجزه ويسجد إذا سلم الإمام ويعيد القعدة، (قوله على الفور إلخ) فلو انقطع الفور لا بد لها من سجود خاص بها ما دام في حرمة الصلاة، وعلله في البدائع بأنها صارت ديناً والدين يقضى بما له لا بما عليه والركوع والسجود عليه فلايتأدى به الدين. اهـ. (قوله: على الظاهر كما في البحر) أي عن البدائع والمتبادر من عبارته أنه استظهار من صاحب البدائع، لا أنه ظاهر الرواية، وفي الإمداد: الاحتياط قول شيخ الإسلام خواهر زاده بانقطاع الفور بالثلاث. وقال شمس الأئمة الحلواني: لاينقطع ما لم يقرأ أكثر من ثلاث، وقال الكمال بن الهمام: قول الحلواني هو الرواية. اهـ"". </span>فقط واللہ اعلم</p></p>",144004200657,banuri,"('نماز', 'salat')","('سجدہ سہو', 'sajda-sahv')","('سجدہ تلاوت / سجدہ سہو', 'sajda-tilawat-sajda-sahw')"
15-04-2019,https://www.banuri.edu.pk/readquestion/بکرے-کے-کپورے-کھانا-حرام-ہے-یا-مکروہ-تحریمی/15-04-2019,بکرے کے کپورے کھانا حرام ہے یا مکروہ؟,کیا بکرے کے کپورے کھانا حرام ہے یا مکروہ ہے؟,"<p><p style=""margin-left:0;margin-right:0;text-align:justify;""><span style=""background-color:#fff;"">بکرے کےکپورے کھاناجائز نہیں ہے ، شرعی نصوص میں حیوان کے جن سات اعضاء کے کھانے سے منع کیا گیا ہے ان میں کپورے بھی شامل ہیں ، اس ممانعت کو بعض اہلِ علم حرام سے تعبیرکرتے ہیں اور بعض مکروہِ تحریمی سے، فقہاءِ احناف نے مکروہِ تحریمی لکھا ہے اور اصولی لحاظ سے مکروہِ تحریمی کہنا ہی درست ہے۔ مکروہِ تحریمی حکم کے اعتبار سے حرام سے کم درجہ رکھتاہے، البتہ مکروہِ تنزیہی کے مقابلے میں حرام سے زیادہ قریب ہے۔ نیز اس کا حکم بیان کرتے ہوئے  ’’ناجائز‘‘ سے بھی تعبیر کیا جاتاہے۔</span></p><p style=""margin-left:0;margin-right:0;text-align:justify;""><span class=""ar_writing"">الدر المختار وحاشية ابن عابدين (رد المحتار) (6/ 749):</span></p><p style=""margin-left:0;margin-right:0;text-align:justify;""><span class=""ar_writing"">""(كره تحريماً) وقيل: تنزيهاً، والأول أوجه (من الشاة سبع: الحياء والخصية والغدة والمثانة والمرارة والدم المسفوح والذكر)؛ للأثر الوارد في كراهة ذلك، وجمعها بعضهم في بيت واحد فقال:</span></p><p style=""margin-left:0;margin-right:0;text-align:justify;""><span class=""ar_writing"">فقل ذكر والأنثيان مثانة ... كذاك دم ثم المرارة والغدد</span></p><p style=""margin-left:0;margin-right:0;text-align:justify;""><span class=""ar_writing"">وقال غيره:</span></p><p style=""margin-left:0;margin-right:0;text-align:justify;""><span class=""ar_writing"">إذا ما ذكيت شاةً فكلها ... سوى سبع ففيهن الوبال              فحاء ثم خاء ثم غين ... ودال ثم ميمان وذال</span></p><p style=""margin-left:0;margin-right:0;text-align:justify;""><span class=""ar_writing""> (قوله: كره تحريماً)؛ لما روى الأوزاعي عن واصل بن أبي جميلة عن مجاهد قال: «كره رسول الله صلى الله عليه وسلم من الشاة الذكر والأنثيين والقبل والغدة والمرارة والمثانة والدم»، قال أبو حنيفة: الدم حرام، وأكره الستة، وذلك؛ لقوله عز وجل: {حرمت عليكم الميتة والدم} [المائدة: 3] الآية، فلما تناوله النص قطع بتحريمه، وكره ما سواه، لأنه مما تستخبثه الأنفس، وتكرهه، وهذا المعنى سبب الكراهية؛ لقوله تعالى:{ويحرم عليهم الخبائث} [الأعراف: 157]، زيلعي.</span></p><p style=""margin-left:0;margin-right:0;text-align:justify;""><span class=""ar_writing"">وقال في البدائع آخر كتاب الذبائح: وما روي عن مجاهد فالمراد منه كراهة التحريم بدليل أنه جمع بين الستة وبين الدم في الكراهة والدم المسفوح محرم والمروي عن أبي حنيفة أنه قال: الدم حرام وأكره الستة فأطلق الحرام على الدم، وسمى ما سواه مكروهاً؛ لأن الحرام المطلق ما ثبتت حرمته بدليل مقطوع به وهو المفسر من الكتاب، قال الله تعالى: {أو دماً مسفوحاً} [الأنعام: 145]، وانعقد الإجماع على حرمته، وأما حرمة ما سواه من الستة فما ثبت بدليل مقطوع به، بل بالاجتهاد أو بظاهر الكتاب المحتمل للتأويل أو الحديث، فلذا فصل فسمى الدم حراماً وذا مكروهاً اهـ. أقول: وظاهر إطلاق المتون هو الكراهة (قوله: وقيل: تنزيهاً) قائله صاحب القنية، فإنه ذكر أن الذكر أو الغدة لو طبخ في المرقة لاتكره المرقة، وكراهة هذه الأشياء كراهة تنزيه لا تحريم اهـ. واختار في الوهبانية ما في القنية وقال: إن فيه فائدتين: إحداهما أن الكراهة تنزيهية، والأخرى أنه لايكره أكل المرقة واللحم اهـ نقله عنه ابن الشحنة في شرحه، وأقره (قوله: والأول أوجه) لما قدمناه من استدلال الإمام بالآية، وأيضاً فكلام صاحب القنية لايعارض ظاهر المتون وكلام البدائع، (قوله: من الشاة) ذكر الشاة اتفاقي؛ لأن الحكم لايختلف في غيرها من المأكولات ط"".</span>فقط واللہ اعلم</p></p>",144008200176,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
11-04-2019,https://www.banuri.edu.pk/readquestion/پلاٹ-پر-زکات-کا-حکم-2/11-04-2019,پلاٹ پر زکاۃ کا حکم,میرے پاس تین پلاٹ ہیں جن  کی پیمنٹ دے چکا ہوں، اس کے علاوہ میرا کوئی ذریعہ آمدن نہیں ہے، نہ ہی کیش،  نہ سونا، نہ بینک بیلنس۔ تو کیا میرے اوپر زکاۃ  لازم ہے؟,"<p><p style=""text-align:justify;"">اگر آپ نے مذکورہ پلاٹ منافع کمانے کی نیت سے خریدے ہیں کہ جب ان  کی قیمت بڑھ جائے گی تو بیچ دیں گے تو جو پلاٹ (خواہ ایک ہو یا تینوں) اس نیت سے خریدا ہے سال پورا ہونے پر اس کی موجودہ مارکیٹ ویلیو کے اعتبار سے اس کی زکاۃ ادا کرنا لازم ہے، اور اگر اس نیت سے نہیں خریدا، (بلکہ رہائش کی نیت سے یا مکان بناکر کرایہ پر دینے کی نیت سے یا بغیر کسی نیت کے خریداہے)تو اس پرزکاۃ لازم نہیں ہوگی۔ فقط واللہ اعلم</p></p>",144008200097,banuri,"('زکات', 'zakat')","('زکوٰۃ / صدقات', 'zakat-sadaqat')","('وجوب زکوٰۃ کی تفصیل', 'wujob-e-zakat-ki-tafseel')"
10-05-2019,https://www.banuri.edu.pk/readquestion/زبردستی-طلاق-کا-حکم-2/10-05-2019,زبردستی طلاق کا حکم,میری پسند کی شادی ہوئی اور جب ایک ہفتے بعد میرے سسرال والوں کو اس نکاح کا پتا چلا تو میرے بہنوئی نے زبردستی کر  کے میرے شوہر سے طلاق کے کاغذات پر دستخط کروا لیے، نہ میں لینا چاہتی  تھی اور نہ میرے شوہر طلاق دینا چاہتے تھے، میرے بہنوئی نے دھمکی دی اگر تم نے طلاق نامہ  پر دستخط نہیں کیے تو میں تمہاری بہن کو طلاق دے دوں گا اور دستخط کروا لیے۔  اب میرے شوہر نے مجھ سے رابطہ کیا ہے کہ میں تم کو طلاق دینا نہیں چاہتا تھا۔ براہِ کرم مجھے اس کا حل بتائیں!,"<p><p style=""text-align:justify;"">صورتِ مسئولہ میں طلاق نامہ میں جس قدر طلاقیں درج ہیں، اس قدر طلاقیں واقع ہوگئی ہیں۔ آئندہ کے لیے شرعی حکم جاننے کے لیے طلاق نامے میں مذکورہ طلاق کے الفاظ اور ان کی تعداد، نیز اس بات کی وضاحت کہ نکاح کے بعد رخصتی بھی ہوئی تھی یا نہیں؟ کرکے سوال دوبارہ ارسال کردیجیے۔ فقط واللہ اعلم</p></p>",144008200870,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
14-05-2019,https://www.banuri.edu.pk/readquestion/کیا-اقامت-کہنے-والے-شخص-کا-امام-کے-پیچھے-کھڑے-ہونا-ضروری-ہے/14-05-2019,کیا اقامت کہنے والے شخص کا امام کے پیچھے کھڑے ہونا ضروری ہے؟,دو تین ماہ پہلے، ہماری محلے کی مسجد کی تیسری منزل مکمل ہوئی اور اب نمازِ جمعہ 3 منازل پر ادا کیا جاتا ہے۔ ہمارے خطیب صاحب، جمعہ کی تقریر اور خطبہ سب سے نچلی منزل پر دیتے ہیں، خطبہ کے بعد، جب اقامت کہی جا رہی ہوتی ہے تو خطیب صاحب وہاں سے اٹھ کر پہلی منزل پر آجاتے ہیں اور وہاں سے امامت کرتے ہیں۔ حالت یہ ہوتی ہے کہ اقامت والے صاحب الگ منزل پر ہوتے ہیں، اور امام صاحب الگ منزل پر ہوتے ہیں۔ میں نے کہیں پڑھا تھا کہ اقامت ایسے شخص کو کہنی چاہیے جو امام کی جگہ سنبھال سکے، یعنی اقامت والا شخص نائب امام ہوتا ہے، تو جیسے ہمارے خطیب صاحب کرتے ہیں، کہ وہ الگ منزل میں ہوں اور اقامت والا شخص الگ منزل پر، تو کیا ایسا کرنا صحیح ہے؟,"<p><p style=""text-align:justify;"">واضح رہے کہ شریعتِ مطہرہ نے اقامت کہنے والے شخص کے لیے امام کی طرح  کوئی  جگہ مقرر نہیں کی ہے کہ اقامت کہنے والا شخص اگر  اس جگہ پر کھڑا نہ ہوا تو اقامت کہنا معتبر نہ رہے، البتہ بہتر یہ ہے کہ اقامت کہنے والا شخص امام کے پیچھے ہو؛ تاکہ بوقتِ ضروت امام کی نیابت کر سکے، تاہم اگر اقامت کہنے والا شخص مسجد میں ہی کسی اور مقام پر ہو اور امام کسی اور مقام پر ہو تو اس صورت میں بھی اقامت شرعاً درست ہوگی، لہذا صورتِ مسئولہ میں مذکورہ جامع مسجد میں اقامت درست ہے۔  تاہم مذکورہ امام صاحب کو چاہیے  کہ وہ امامت زمینی منزل سے ہی کرائیں، اور مقتدی حسبِ ضرورت اوپری منزلوں میں جماعت میں شامل ہو سکتے ہیں۔</p><p style=""text-align:justify;"">اگر مذکورہ خطیب صاحب کے ہاں  زمینی منزل چھوڑ کر پہلی منزل پر امامت کرانے کی  کوئی معتبر شرعی وجہ ہے تو ان سے معلوم کرکے دوبارہ سوال کیا جاسکتاہے۔ فقط واللہ اعلم</p></p>",144008201045,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
22-04-2019,https://www.banuri.edu.pk/readquestion/چھوٹے-بھائی-کو-ہدیہ/22-04-2019,سرکاری ملازم کا اضافی کمائی سے چھوٹے بھائی کو ہدیہ کرنا,میرے بھائی نے والد صاحب کے کہنے پر ایک مکان میں میرا نام ڈال دیا. جس میں میں نے کوئی پیسہ نہیں دیا تھا. اس وقت میں طالب علم تھا. میرا بھائی گورنمنٹ کا ملازم ہے، جہاں سے وہ تنخواہ کے علاوہ اوپر سے بہت زیادہ پیسے کماتاہے. جب مجھے اس باریکی کا پتا چلا تو میں نے بھائی کو اور سب گھر والوں کو کہا کہ اپنا مکان اپنے نام کروا لو، لیکن وہ بولا نہیں، یہ اب تمہاری چیز ہے، میں واپس نہیں لیتا. اب والد صاحب کا بھی انتقال ہو گیا ہے اور اب وہ مکان نیلام ہو گیا ہے،  کیا اس مکان سے ملنے والی رقم میرے لیے حلال و جائز ہے؟,"<p><p style=""text-align:justify;"">مذکورہ صورت میں آپ کے والد یا آپ کے بھائی میں سے  جس نے مذکورہ گھر خریدا تھا ، یہ ان  کی طرف سے آپ کے لیے تحفہ تھا، اگر والد کی طرف سے تھا اور آپ نے ان کی زندگی میں اس پر مکمل قبضہ نہیں  کیا تھا تو یہ گھر والد کی وراثت کا حصہ ہے، اگر تمام ورثاء بخوشی آپ کو دیں تو آ پ لے سکتے ہیں، ورنہ آپ کا اس میں اپنی وراثت کے بقدر حصہ ہے۔ اور اگر کاغذات میں نام کرانے کے ساتھ ساتھ والد صاحب نے اپنی زندگی میں آپ کو مکمل قبضہ واختیار دے دیا تھا تو مذکورہ مکان آپ کی ملکیت شمار ہوگا۔</p><p style=""text-align:justify;"">اور اگر آپ کے بھائی نے خرید کر آپ کو تحفہ دیا ، تو اگر ان کی اکثر کمائی حلال ہے، یا اس مکان کی قیمت انہوں نے حلال آمدن سے ادا کی ہو تو آپ اس گھر کی رقم  لے سکتے ہیں، ورنہ (بھائی کی اکثر آمدن حرام ہو یا متعینہ طور پر انہوں نے یہ مکان حرام رقم سے لیا ہوتو) یہ مکان آپ کے لیے لینا جائز نہیں تھا، اگر وہ مکان بیچ دیا گیا ہے تو اس کی قیمت ثواب کی نیت کے بغیر کسی مستحقِ زکات شخص کو دے دی جائے۔ فقط واللہ اعلم</p></p>",144008200374,banuri,"('معاملات', 'muamlat')","('حقوق / استحقاق', 'huqooq-istihqaq')","('حقوق مجردہ کی خرید و فروخت', 'huqooq-mujarrada-ki-khareed-o-farokht')"
16-04-2019,https://www.banuri.edu.pk/readquestion/یوٹیوب-کے-ذریعہ-حاصل-ہونے-والی-آمدنی/16-04-2019,یوٹیوب کے ذریعہ حاصل ہونے والی آمدنی,یو ٹیوب پر چینل بنایاجاتاہے اور پھر اس پرسبسکرائبر زائد ہونے کی  صورت میں پر یو ٹیوب کمپنی کی جانب سے پیسے دیے جاتے ہیں تو کیایہ آمدنی  جائز ہے؟,"<p><p style=""text-align:justify;"">صورتِ مسئولہ میں مذکورہ چینل کی ویڈیو  میں اگر جان د ار  کی تصویر ہو ، یا میوزک ہو ، یا اس میں کسی قسم کا  غیر شرعی اشتہار ہو  یا  کسی بھی غیر شرعی چیز کا اشتہار ہو یا کوئی اور غیر شرعی معاملہ کرنا پڑتا ہو تو اس کے ذریعے پیسے کمانا جائز نہیں ہوگا۔ اور اگر مذکورہ باتوں میں سے کوئی نہ ہو (یعنی نفسِ عقد میں بھی کوئی شرعی ممانعت نہ ہو اور خارج میں بھی کسی غیر شرعی شرط کے ساتھ مشروط نہ ہو) تو گنجائش ہے۔ فقط واللہ اعلم</p></p>",144008200231,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
08-06-2019,https://www.banuri.edu.pk/readquestion/دوسرے-ملک-میں-مقیم-افراد-اپنی-اہلیہ-اور-بچوں-کا-صدقہ-فطر-کس-قیمت-کے-حساب-سے-ادا-کریں-گے/08-06-2019,دوسرے ملک میں مقیم افراد اپنی اہلیہ اور بچوں کا صدقہ فطر کس قیمت کے حساب سے ادا کریں گے ؟,میں روزگار کے سلسلے میں قطر میں مقیم ہوں اور صدقہ فطر میں نے قطر کے حساب سے ادا کیا ہے، کیا مجھے اپنے بیوی بچوں کا صدقہ فطر بھی قطر کے حساب سے ادا کرنا ہوگا یا میں ان کا صدقہ فطر پاکستان کے حساب سے پاکستان میں ادا کر سکتا ہوں؟  جب کہ وہ پاکستان میں مقیم ہیں اور وہیں عید بھی منا رہے ہیں؟,"<p><p style=""text-align:justify;"">صدقہ فطر کی مقدار گندم کے حساب سے  پونے دو کلو گندم ہے اور کھجور، جو اور کشمش کے حساب سے ساڑھے تین کلو  کھجور، جَو  اور کشمش  ہے، چاہےکہیں بھی ادا کیا جائے، اور اگر قیمت ادا کرنی ہے تو جہاں ادائیگی کرنے والا موجود ہے  وہاں کا اعتبار ہوگا، لہذا  اگر آپ قطر  میں مقیم تھے اور عید الفطر بھی وہیں کی ہے تو  آپ پر اپنا اور اپنے نابالغ بچوں کا صدقہ فطر  قطر کے نرخ کے حساب سے دینا لازم ہوا تھا،  لہذا اب اپنے نابالغ بچوں کا صدقہ فطر بھی وہیں کی قیمت کے حساب ادا کردیں  خواہ آپ یہ قیمت قطر میں ادا کریں یا آپ کی اجازت سے پاکستان میں ادا کی جائے۔</p><p style=""text-align:justify;"">باقی آپ کی اہلیہ اور آپ کے بالغ بچے جو کہ پاکستان میں ہیں، ان پر ان کا اپنا صدقہ فطر  پاکستان کے نرخ کے مطابق لازم ہوا تھا، لہذا وہ خود پاکستان میں پاکستان کی قیمت کے حساب سے دے سکتے ہیں،  اور اگر آپ کی ان کی طرف سے ادا کرنا چاہتے ہیں تو ایسی قیمت لگانا بہتر ہے جس میں فقراء کا زیادہ فائدہ ہو۔</p><p style=""text-align:justify;""><span class=""ar_writing"">الدر المختار وحاشية ابن عابدين (رد المحتار) (2/ 355):<br/>
""والمعتبر في الزكاة فقراء مكان المال، وفي الوصية مكان الموصي، وفي الفطرة مكان المؤدي عند محمد، وهو الأصح، وأن رءوسهم تبع لرأسه.<br/>
(قوله: مكان المؤدي) أي لا مكان الرأس الذي يؤدي عنه (قوله: وهو الأصح) بل صرح في النهاية والعناية بأنه ظاهر الرواية، كما في الشرنبلالية، وهو المذهب كما في البحر؛ فكان أولى مما في الفتح من تصحيح قولهما باعتبار مكان المؤدى عنه"".</span></p><p style=""text-align:justify;""><span class=""ar_writing"">الفتاوى الهندية (1/ 190)<br/>
""ثم المعتبر في الزكاة مكان المال حتى لو كان هو في بلد، وماله في بلد آخر يفرق في موضع المال، وفي صدقة الفطر يعتبر مكانه لا مكان أولاده الصغار وعبيده في الصحيح، كذا في التبيين. وعليه الفتوى، كذا في المضمرات"". </span>فقط واللہ اعلم</p></p>",144008202008,banuri,"('زکات', 'zakat')","('زکوٰۃ / صدقات', 'zakat-sadaqat')","('صدقۃ الفطر', 'sadaqa-tul-fitr')"
07-04-2019,https://www.banuri.edu.pk/readquestion/ایک-خواب-اور-اس-کی-تعبیر/07-04-2019,ایک خواب اور اس کی تعبیر,اگر کوئی لڑکی خواب میں اپنا نکاح ہوتے دیکھے اور لڑکا جاننے والا ہو جس سے نکاح ہوا ہو تو اس کا کیا مطلب ہوا؟,"<p><p style=""text-align:justify;"">خواب میں کسی کے ساتھ نکاح ہوتے ہوئے دیکھنے سے حقیقت میں اسی شخص کے ساتھ نکاح ہونا ضروری نہیں ہے، البتہ اگر مذکورہ لڑکی نے نکاح کے ساتھ رخصتی بھی دیکھی ہے تو یہ اچھی علامت ہے اور خیر و برکت ہو گی، لیکن اگر صرف نکاح دیکھا اور رخصتی نہ دیکھی ہو تو دنیاوی مصیبت و پریشانی آ سکتی ہے۔ (م۔ ن۔ ر۔ ص) فقط واللہ اعلم</p></p>",144008200014,banuri,"('حظر و اباحت', 'mamnooaat-mubahat')","('تعویذات / عملیات', 'taweezat-amlyat')","('تعویذ ، دم درود کی حقیقت و احکام', 'taveez-dam-durood-ki-haqiqat-o-ahkam')"
07-05-2019,https://www.banuri.edu.pk/readquestion/کوئی-جگہ-بیچ-کر-اس-سے-انکار-کرنے-کا-حکم/07-05-2019,کوئی جگہ بیچ کر اس سے انکار کرنے کا حکم,"پانچ لوگوں کی ایک مشترکہ جگہ تھی, ان میں سے ایک نے ان سے وہ جگہ ادھار خرید لی،  سب معاملات طے ہوگئے وقت وغیرہ،  بعد میں تین نے انکار کر دیا کہ ہم نہیں بیچ رہے، ہم تو مہنگی بیچیں گے یا یہ کہ ہم بیچتے ہی نہیں۔ اس صورت میں کیا حکم ہوگا؟","<p><p style=""text-align:justify;"">صورتِ مسئولہ میں جب تمام شرکاء نے  مذکورہ جگہ اپنے ایک شریک کو بیچ دی تو ایسا کرنے سے وہ جگہ تمام شرکاء کی ملکیت سے نکل گئی اور وہ  ایک شریک اس جگہ کا مالک بن گیا، اس کے بعد کسی کو اس بات کی اجازت نہیں کہ وہ خریدار کی رضامندی کے بغیر اس معاملہ کو فسخ کرے،  ہاں! اگر خریدار اُس  جگہ کو  واپس کرنے پر راضی ہو جائے  تو واپس کی جا سکتی ہے، وگرنہ اس کی رضامندی کے بغیر دیگر شرکاء کا بیچنے سے انکار کرنا شرعاً معتبر نہیں۔</p><p style=""text-align:justify;""><span class=""ar_writing"">الفقه الإسلامي وأدلته (5/ 56):<br/>
""حكم العقد: هو الغرض والغاية منه، ففي عقد البيع: يكون الحكم هو ملكية المبيع للمشتري وملكية الثمن للبائع"". </span>فقط واللہ اعلم</p></p>",144008200784,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
09-06-2019,https://www.banuri.edu.pk/readquestion/عمرے-کے-احرام-سے-حلال-ہونے-کے-لیے-عورت-کتنے-بال-کاٹے-گی/09-06-2019,عمرے کے احرام سے حلال ہونے کے لیے عورت کتنے بال کاٹے گی؟,عمرے میں عورت کے بال کتنے کاٹے جائیں گے؟,"<p><p style=""text-align:justify;"">عمرہ کے احرام سے حلال ہونے کے لیے عورت کو سر کے کم از کم چوتھائی بالوں سے ایک پورے (انگلی کے تہائی حصہ) کے بقدر قصر کرنا ضروری ہے، ورنہ دم لازم آئے گا، جو حدودِ حرم میں دینا لازم ہوگا .</p><p style=""text-align:justify;""> البحرالرائق میں ہے:</p><p style=""text-align:justify;""><span class=""ar_writing"">’’( قوله: ثم احلق أو قصر و الحلق أحب ) ... والمراد بالتقصير أن يأخذ الرجل أو المرأة من رءوس شعر ربع الرأس مقدار الأنملة، كذا ذكر الشارح ، ومراده أن يأخذ من كل شعرة مقدار الأنملة ... وإنما كان الحلق أفضل؛ لدعائه عليه السلام للمحلقين بالرحمة ثنتين أو ثلاثاً وفي الثالثة أو ... الرابعة للمقصرين بها‘‘. (7/11)</span></p><p style=""text-align:justify;""><strong>فتاوی شامی میں ہے:</strong></p><p style=""text-align:justify;""><span class=""ar_writing"">’’(أو حلق في حل بحج) في أيام النحر، فلو بعدها فدمان (أو عمرة) لاختصاص الحلق بالحرم.</span></p><p style=""text-align:justify;""><span class=""ar_writing"">(قوله: أو حلق في حل بحج أو عمرة) أي يجب دم لو حلق للحج أو العمرة في الحل؛ لتوقته بالمكان، وهذا عندهما، خلافاً للثاني، (قوله: في أيام النحر) متعلق بحلق بقيد كونه للحج، ولذا قدمه على قوله أو عمرة، فيتقيد حلق الحاج بالزمان أيضاً، وخالف فيه محمد، وخالف أبو يوسف فيهما، وهذا الخلاف في التضمين بالدم لا في التحلل؛ فإنه يحصل بالحلق في أي زمان أو مكان، فتح. وأما حلق العمرة فلا يتوقت بالزمان إجماعاً، هداية. وكلام الدرر يوهم أن قوله: في أيام النحر قيد للحج والعمرة، وعزاه إلى الزيلعي، مع أنه لا إيهام في كلام الزيلعي كما يعلم بمراجعته، (قوله: فدمان) دم للمكان ودم للزمان، ط، (قوله: لاختصاص الحلق) أي لهما بالحرم وللحج في أيام النحر، ط‘‘.   (2/554، باب الجنایات، ط: سعید)</span> فقط واللہ اعلم</p></p>",144008202038,banuri,"('حج', 'haj')","('حج / عمرہ', 'hajj-umrah')","('عمرہ ، فرائض ، واجبات اور سنن', 'umrah-faraidh-wajibat-or-sunan')"
03-06-2019,https://www.banuri.edu.pk/readquestion/ڈیڑھ-تولہ-سونا-ہے-اور-آدھا-تولہ-چاندی-ملکیت-میں-ہونے-کی-صورت-میں-زکوۃ-کا-حکم/03-06-2019,ڈیڑھ تولہ سونا اور آدھا تولہ چاندی ملکیت میں ہونے کی صورت میں زکاۃ کا حکم,ایک عورت کے پاس ڈیڑھ تولہ سونا ہے اور آدھا تولہ چاندی ہے، نقد پیسے نہیں ہیں، اس پر زکاۃ واجب ہے کہ نہیں ؟,"<p><p style=""margin-left:0;margin-right:0;text-align:justify;"">ڈیڑھ تولہ سونا اور آدھا تولہ چاندی کی مجموعی قیمت چوں کہ زکاۃ  کے نصاب (ساڑھے باون تولہ چاندی کی قیمت) تک پہنچ جاتی ہے؛ اس لیے  اس عورت پر ڈیڑھ تولہ سونا اور آدھا تولہ چاندی کی مجموعی قیمت کی ڈھائی فی صد زکاۃ واجب ہوگی۔ فقط واللہ اعلم</p></p>",144008201888,banuri,"('زکات', 'zakat')","('زکوٰۃ / صدقات', 'zakat-sadaqat')","('سونے ، چاندی اور نقد کی زکوٰۃ', 'sonay-chandi-or-naqad-ki-zakat')"
03-06-2019,https://www.banuri.edu.pk/readquestion/تعلیم-بالغان-کورس-کے-اوقات/03-06-2019,تعلیم بالغان کورس کے اوقات,تعلیم بالغان کورس کی ابتدائی تاریخ اور اوقات وغیرہ بتا دیجیے!,"<p><p style=""text-align:justify;"">جامعہ علوم اسلامیہ علامہ بنوری ٹاؤن کراچی میں دراساتِ دینیہ کے دو سالہ کورس (مرتبہ ومنظور شدہ از وفاق المدارس العربیہ پاکستان) کے داخلے جاری ہیں،  جامعہ کے دار الافتاء سے صبح آٹھ (8) بجے سے دوپہر بارہ (12) بجے تک داخلہ فارم وصول کیا جاسکتاہے۔ داخلہ فارم کے اجرا کی آخری تاریخ بیس (20) جون بروز جمعرات بمطابق 16 شوال 1440ھ ہے۔</p><p style=""text-align:justify;"">جامعہ ہٰذا میں مذکورہ کورس کے تعلیمی اوقات صبح وشام تقریباً دو دو گھنٹوں پر مشتمل ہیں، شرکاء اپنی سہولت کے مطابق صبح یا شام کا وقت منتخب کرسکتے ہیں۔ تعلیمی اوقات درج ذیل ہیں:</p><p style=""text-align:justify;"">صبح: سات بجے سے نو بجے تک۔ </p><p style=""text-align:justify;"">شام: مغرب کے متصل بعد سے عشاء کے ایک گھنٹے بعد تک۔ فقط </p></p>",144008201873,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
23-05-2019,https://www.banuri.edu.pk/readquestion/اگر-امام-غلطی-سے-تکبیر-کی-جگہ-تسمیع-کہدے-تو-نماز-کا-حکم/23-05-2019,اگر امام غلطی سے تکبیر کی جگہ تسمیع کہہ دے تو نماز کا حکم,اگر امام غلطی سے تکبیر کی جگہ تسمیع کہہ دے  تو کیا کرے؟,"<p><p style=""text-align:justify;"">غلطی سے تکبیر کی جگہ تسمیع کہہ دینے سے نماز فاسد بھی نہیں ہوگی اور مکروہ بھی نہیں ہوگی۔ فقط واللہ اعلم</p></p>",144008201392,banuri,"('نماز', 'salat')","('مکروہاتِ نماز', 'makrohat-e-namaz')","('مکروہات نماز', 'makrohat-e-namaz')"
08-06-2019,https://www.banuri.edu.pk/readquestion/سنت-غیر-مؤکدہ-کی-ادائیگی-کا-طریقہ/08-06-2019,سنت غیر مؤکدہ کی ادائیگی کا طریقہ,سنتِ غیر مؤکدہ کا طریقہ بتادیں!,"<p><p style=""margin-left:0;margin-right:0;text-align:justify;"">سنتِ غیر مؤکدہ کی ادائیگی کا طریقہ وہی ہے جو سنتِ مؤکدہ کا ہے، دونوں میں کوئی خاص فرق نہیں ہے، دونوں کی ہر رکعت میں سورہ فاتحہ پڑھنا اور اس کے ساتھ کوئی سورت یا تین مختصر آیات یا ایک طویل آیت پڑھنا واجب ہے۔ البتہ صرف اتنا فرق ہے کہ اگر سنتِ غیر مؤکدہ چار رکعت ایک سلام سے پڑھی جارہی ہو تو اس میں افضل یہ ہے کہ دوسری رکعت کے قعدہ میں التحیات کے بعد درود شریف اور دعا بھی پڑھی جائے پھر تیسری رکعت کے لیے کھڑا ہوا جائے، اور تیسری رکعت کے لیے کھڑے ہونے کے بعد سورہ فاتحہ سے پہلے ثناء اور تعوذ و تسمیہ بھی پڑھ لیا جائے، لیکن یہ طریقہ افضل ہے، لازم نہیں، لہٰذا اگر کوئی سنتِ غیر مؤکدہ پڑھتے ہوئے سنتِ مؤکدہ کی طرح پہلے قعدہ میں صرف التحیات پڑھ کر کھڑا ہوجائے اور تیسری رکعت میں ثناء نہ پڑھے تو بھی اس کی نماز درست ہوجائے گی۔  فقط واللہ اعلم</p></p>",144008202013,banuri,"('نماز', 'salat')","('سنن و نوافل', 'nawafil')","('سنن و نوافل', 'sunan-o-nawafi')"
16-04-2019,https://www.banuri.edu.pk/readquestion/کوئی-جائز-سامان-منگوائے-اور-اس-پر-بتائے-بغیر-کمیشن-رکھنا/16-04-2019,کوئی جائز سامان منگوائے اور اس پر بتائے بغیر کمیشن رکھنا,اگر کوئی جائز سامان منگوائے اور اس پر بتائے بغیر کمیشن رکھا جائے تو  یہ جائز ہے؟,"<p><p style=""text-align:justify;"">اگر بطورِ وکیل کسی کے لیے سامان منگوایا  جائے تو وکیل کا بتائے بغیر اپنے لیے کمیشن لینا جائز نہ ہوگا۔</p><p style=""text-align:justify;""><span class=""ar_writing"">درر الحکام في شرح مجلة الأحکام </span>میں ہے:</p><p style=""text-align:justify;""><span class=""ar_writing""><strong>""(إذا شرطت الأجرة في الوكالة وأوفاها الوكيل استحق الأجرة، وإن لم تشترط ولم يكن الوكيل ممن يخدم بالأجرة كان متبرعاً. فليس له أن يطالب بالأجرة) يستحق في الإجارة الصحيحة الأجرة المسمى. وفي الفاسدة أجر المثل</strong><strong>... لكن إذا لم يشترط في الوكالة أجرة ولم يكن الوكيل ممن يخدم بالأجرة كان متبرعا، وليس له أن يطلب أجرة. أما إذا كان ممن يخدم بالأجرة يأخذ أجر المثل ولو لم تشترط له أجرة"".</strong> (الکتاب الحادي عشر الوکالة، الباب الثالث، الفصل االأول، المادة:۱۴۶۷ ،ج:۳؍۵۷۳،ط:دارالجیل)</span></p><p style=""text-align:justify;""><span class=""ar_writing"">شامی (۷: ۹۳، )</span>میں ہے:</p><p style=""text-align:justify;""><span class=""ar_writing"">""قوله: ”فأجرته علی البائع“ : ولیس له أخذ شيءٍ من المشتري؛ لأنه هو العاقد حقیقةً، شرح الوهبانیة، وظاهره أنه لایعتبر العرف هنا؛ لأنه لا وجه له"".</span></p><p style=""text-align:justify;""><span class=""ar_writing"">شرح وهبانیة (۲: ۷۸)</span>میں ہے:</p><p style=""text-align:justify;""><span class=""ar_writing"">""أن البائع لو باع العین بنفسه بإذن صاحبها لیس له أن یأخذ شیئاً من المشتري؛ لأنه هو العاقد حقیقةً، ویجب الأجر علی البائع؛ لأنه فعل بأمره. والله أعلم"".</span></p><p style=""text-align:justify;""><span class=""ar_writing"">مجمع الضمانات (النوع السابع عشر، ضمان الدلال ومن بمعناہ ص ۵۴ط دار عالم الکتب، بیروت)</span>میں ہے:<span class=""ar_writing""></span></p><p style=""text-align:justify;""><span class=""ar_writing"">""الدلال لو باع العین بنفسه بإذن مالکه لیس له أخذ الدلالة من المشتري إذ هو العاقد حقیقةً، وتجب الدلالة علی البائع إذ قبل بأمرالبائع"". </span>فقط واللہ اعلم</p></p>",144008200223,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
03-05-2019,https://www.banuri.edu.pk/readquestion/کبوتر-سے-یرقاان-کا-علاج/03-05-2019,کبوتر سے یرقان کا علاج,ایک صاحب نے ہیپاٹائٹس کا علاج کبوتر سے کرنے کا طریقہ بتایا ہے، اس علاج میں جب تک مرض ختم نہیں ہوتا  تب تک کبوتر مرتے رہتے ہیں،  کیا اس طرح سے علاج کرنا اسلام میں درست ہے؟,"<p><p style=""text-align:justify;"">اگر  ہیپاٹائٹس سی یا اس طرح کے موذی اور مہلک امراض کے علاج کے لیے تجربے سے یہ بات ثابت ہو جائے کہ یہ طریقہ کار آمد ہے اور اس سے مرض واقعی ختم ہو جاتا ہے تو علاج کے لیے یہ طریقہ اختیار کرنے کی گنجائش ہوگی ، اور اگر اس کے علاوہ کوئی ایسا طریقہ علاج ہو جس میں کسی جان دار کی جان نہ جاتی ہو اور کوئی شرعی ممانعت بھی نہ ہو ہو تو وہ طریقہ علاج اختیار کیا جائے۔ فقط واللہ اعلم</p><p> </p></p>",144008200684,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
03-06-2019,https://www.banuri.edu.pk/readquestion/قبلہ-کے-رخ-سے-ایک-یا-دو-انگلی-کے-بقدر-انحراف-ہونے-کی-صورت-میں-نماز-کا-حکم/03-06-2019,قبلہ کے رخ سے ایک یا دو انگلی کے بقدر انحراف ہونے کی صورت میں نماز کا حکم,اگر قبلہ کے رخ میں ایک یا دو انگلی جتنی تبدیلی ہو تو کیا نماز صحیح ہوجاتی ہے؟,"<p><p style=""margin-left:0;margin-right:0;text-align:justify;"">قبلہ کے رخ سے ایک یا دو انگلی کے بقدر  انحراف ہونے کی صورت میں نماز صحیح ہوجائے گی۔ فقط واللہ اعلم</p></p>",144008201893,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
05-06-2019,https://www.banuri.edu.pk/readquestion/اپنی-تصویر-فریم-کر-کے-گھر-میں-لگانا/05-06-2019,اپنی تصویر فریم کر کے گھر میں لگانا,کیامیں اپنی تصویر فریم کرکے گھر میں لگا سکتا ہوں؟ اسلام کا اس بارے میں کیا حکم ہے؟,"<p><p style=""text-align:justify;"">احادیثِ مبارکہ میں میں جان دار  کی تصویر بنانے والوں کے بارے میں جہنم کی وعید آئی ہے، نیز جہاں پر جان دار کی تصویر بلا ضرورت ہوتی ہے وہاں پر رحمت کے فرشتے نہیں آتے؛ لہذا بلاضرورت کسی بھی جان دار کی تصویر بنانا اور گھر میں لگانا جائز نہیں ہے۔ اس کی بجائے کسی خوبصورت منظر کی تصویر گھر میں لگا سکتے ہیں۔ فقط واللہ اعلم</p></p>",144008201925,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
02-06-2019,https://www.banuri.edu.pk/readquestion/زکوۃ-کی-رقم-سے-تنخواہ-کی-ادائیگی-کا-حکم/02-06-2019,زکاۃ کی رقم سے تنخواہ کی ادائیگی کا حکم,زکاۃ  کی رقم سے تنخواہ کی ادائیگی کی جاسکتی ہے؟,"<p><p style=""text-align:justify;"">زکاۃ  کی ادائیگی درست ہونے کے لیے ضروری ہے کہ زکاۃ  کی رقم مسلمان فقیر کو بلا عوض دی جائے، جب کہ تنخواہ تو خدمت کا معاوضہ ہے، اس لیے زکاۃ  کی رقم سے تنخواہ کی ادائیگی کرنا جائز نہیں ہے، اگر زکاۃ  کی رقم سے تنخواہ کی ادائیگی کی گئی تو زکاۃ ادا نہیں ہوگی۔فقط واللہ اعلم</p></p>",144008201854,banuri,"('زکات', 'zakat')","('زکوٰۃ / صدقات', 'zakat-sadaqat')","('مصارف زکوٰۃ', 'masarif-e-zakat')"
08-06-2019,https://www.banuri.edu.pk/readquestion/شوال-کے-روزے-کب-سے-رکھیں/08-06-2019,شوال کے روزے کب سے رکھیں؟,کیا شوال کے روزے دوسری شوال سے سے رکھنا ضروری ہیں؟بعض لوگ کہتے ہیں کہ دوسری شوال سے روزے رکھیں، چاہے باقی روزے بعد میں پورے کرلیں۔کیا 10 یا 20 شوال سے روزے رکھ سکتے ہیں؟,"<p><p style=""text-align:justify;"">شوال کی دوسری تاریخ سے روزے رکھنا ضروری نہیں ہے، دس یا بیس شوال یا کسی بھی تاریخ سے شوال کے روزے رکھ سکتے ہیں۔ واضح رہے کہ شوال کے چھ روزوں کی فضیلت احادیثِ مبارکہ میں آئی ہے، لیکن یہ روزے رکھنا ضروری نہیں ہے، بلکہ مستحب ہے، اور شوال کا مہینہ پورا ہونے سے پہلے پہلے چھ کی تعداد پوری کرلینے سے ان شاء اللہ فضیلت حاصل ہوجائے گی۔فقط واللہ اعلم</p></p>",144008201996,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
12-06-2019,https://www.banuri.edu.pk/readquestion/سال-میں-پانچ-دن-روزہ-رکھنا-منع-ہے/12-06-2019,سال میں پانچ دن روزہ رکھنا منع ہے,سال میں کتنے دن ہوتے ہیں جس میں روزہ رکھنا جائزنہیں؟,<p><p>سال میں پانچ دن روزہ رکھنا شرعاً منع ہے، ایک  عید الفطر کا دن یعنی یکم شوال اورچار دن ذوالحجہ کے مہینے میں ہیں، یعنی دس ذوالحجہ سے لے کر تیرہ ذوالحجہ تک لگاتار چار دن۔ فقط واللہ اعلم</p></p>,144010200040,banuri,"('روزہ', 'soum')","('روزہ', 'roza')","('روزہ - حقیقت و مصالح', 'roza-haqiqat-o-masaleh')"
31-03-2019,https://www.banuri.edu.pk/readquestion/نیشنل-بینک-آف-پاکستان-کے-اسلامک-میوچول-فنڈ-کا-حکم/31-03-2019,نیشنل بینک آف پاکستان کے اسلامک میوچول فنڈ کا حکم,کیا میں نیشنل بینک آف پاکستان کے اسلامک میوچول فنڈ لے سکتا ہوں؟,"<p><p> </p><p style=""text-align:justify;"">ہماری معلومات اور تحقیق کے مطابق اسلامک میوچل فنڈز میں سرمایہ کاری کرنا اور اس پر نفع حاصل کرنا جائز نہیں ہے۔ فقط واللہ اعلم</p></p>",144007200469,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('سودی فنڈز', 'soodi-funds')"
21-04-2019,https://www.banuri.edu.pk/readquestion/ایک-سانس-میں-تین-طلاق-دینے-سے-کتنی-طلاق-واقع-ہوں-گی/21-04-2019,ایک سانس میں تین طلاق دینے سے کتنی طلاق واقع ہوں گی؟,اگر کوئی شوہر ایک سانس میں تین طلاقیں دے دے تو کیا ایک طلاق واقع ہوتی ہے؟ قرآن و حدیث کی روشنی میں جواب دے کر راہ نمائی کریں!,"<p><p style=""text-align:justify;"">واضح رہے کہ صحابہ کرام رضوان اللہ علیہم اجمعین کے دور سے لے کر آج تک امت کا اجماع ہے کہ ایک مجلس میں تین طلاق ایک ہی جملہ سے دی جائیں یا الگ الگ جملہ سے دی جائیں یا مختلف اوقات میں دی جائیں بہر صورت تین طلاق ہی واقع ہوتی ہیں اسی پر تمام مسالک کے ائمہ (امام ابوحنیفہ، امام مالک، امام شافعی اور امام احمد بن حنبل رحمہم اللہ ) کا فتوی بھی ہے اور یہی بات خلفاءِ راشدین اور صحابہ کرام رضی اللہ عنہم نے اللہ اور اس کے رسول محمد صلی اللہ علیہ وسلم کے فرامین سے سمجھی تھی اور اسی کے مطابق عمل کرتے رہے، نیز امام بخاری و دیگر محدثین رحمہم اللہ کا مسلک بھی یہی تھا؛ لہذا ایک سانس میں دی گئی تین طلاقوں کو ایک سمجھنا غلط ہے۔ ایک جملہ سے تین طلاق کے وقوع پر رسول اکرم صلی اللہ علیہ وسلم کا فیصلہ بخاری شریف (٢/٧٩١) اور <span class=""ar_writing"">سنن أبي داؤد، باب اللعان(١/٣٢٤)</span> میں مذکور ہے:</p><p style=""text-align:justify;""><span class=""ar_writing"">""عن ابن شهاب عن سهل بن سعد في هذا الخبر قال: فطلقا ثلاث تطليقات عند رسول الله صلي الله عليه وسلم، فأنفذه رسول الله صلي الله عليه وسلم"".( ابو داؤد).</span></p><p style=""text-align:justify;"">خلیفہ دوم حضرت عمر بن خطاب رضی اللہ عنہ کا فیصلہ <span class=""ar_writing"">""مصنف ابن أبي شيبة""</span>میں مذکور ہے:</p><p style=""text-align:justify;""><span class=""ar_writing"">""عن أنس رضي الله عنه: كان عمر رضي الله عنه إذا أتي برجل قد طلق إمرأته ثلاثاً في مجلس أوجعه ضرباً و فرق بينهما"". (باب من كره أن يطلق الرجل إمرأته ثلاثاً ٤/١١).</span></p><p style=""text-align:justify;"">خلیفہ سوم حضرت عثمان رضی اللہ عنہ کا فیصلہ <span class=""ar_writing"">""مصنف ابن أبي شيبة""</span>میں مذکور ہے:</p><p style=""text-align:justify;""><span class=""ar_writing"">""عن معاوية ابن أبي يحي قال: جاء رجل إلى عثمان فقال: إني طلقت امرأتي مائةً؛ قال: ثلاث تحرمها عليك و سبعة و تسعون عدوان"". ( باب ماجاء يطلق إمرأته مائة و ألف في قول واحد ٤/١٣).</span></p><p style=""text-align:justify;"">خلیفہ چہارم حضرت علی رضی اللہ عنہ کا فیصلہ <span class=""ar_writing"">""مصنف عبد الرزاق""</span>میں مذکور ہے:</p><p style=""text-align:justify;""><span class=""ar_writing"">""عن شريك بن أبي نمر قال: جاء رجل إلى علي رضي الله عنه فقال: إني طلقت إمرأتي عدد العرفج؛ قال: تأخذ من العرفج ثلاثاً و تدع سائره"". (باب الطلق ثلاثاً ٦/٣٠٦).</span></p><p style=""text-align:justify;"">تفسیر ""احکام القرآن"" للقرطبی میں تین طلاق کے وقوع پر امت کا اجماع منقول ہے:</p><p style=""text-align:justify;""><span class=""ar_writing"">""قال علمائنا: و اتفق ائمة الفتوى علي لزوم إيقاع الطلاق الثلاث في كلمة واحدة"". (١/٦٩٢)</span></p><p style=""text-align:justify;"">""مسلم شریف ""کی شرح <span class=""ar_writing"">""الجامع الصحيح"" للنووي</span> میں ہے:</p><p style=""text-align:justify;""><span class=""ar_writing"">""وقد اختلف العلماء فيمن قال لإمرأته: ""أنت طالق ثلاثاً"" فقال الشافعي و مالك و أبو حنيفة و أحمد و جماهير العلماء من السلف و الخلف: يقع الثلاث"". (١/٤٧٨ ط: قديمي)</span> احناف کی فتوی کی مشہور کتاب ""فتاوی شامی"" میں ہے:</p><p style=""text-align:justify;""><span class=""ar_writing"">""(قوله: ثلاثة متفرقة) و كذا بكلمة واحدة بالأولى ... و ذهب جمهور الصحابة و التابعين و من بعدهم من أئمة المسلمين الي أنه يقع الثلاث"". ( كتاب الطلاق : مطلب طلاق الدور ٣/٣٣٣ ط:سعيد).</span></p><p style=""text-align:justify;"">فقہ مالکی کی مشہور کتاب <span class=""ar_writing"">""التمهيد"" لابن عبد البر</span>میں ہے:</p><p style=""text-align:justify;""><span class=""ar_writing"">""فإن طلقها في كل طهر تطليقةً أو طلقها ثلاثاً مجتعات في طهر لم يمس فيه فقد لزمه"". (٦/٥٨)</span></p><p style=""text-align:justify;"">امام شافعی کی مشہور کتاب <span class=""ar_writing"">"" كتاب الأم""</span>میں ہے:</p><p style=""text-align:justify;""><span class=""ar_writing"">""و القراٰن يدل-و الله اعلم- على أن من طلق زوجةً له دخل بها أو لم يدخل بها ثلاثاً لم تحل له حتى تنكح زوج غيره"". (٢/ ١٩٣٩)</span></p><p style=""text-align:justify;"">فقہ حنبلی کی مشہور کتاب <span class=""ar_writing"">""مسائل احمد"" برواية ابنه</span>میں ہے:</p><p style=""text-align:justify;""><span class=""ar_writing"">"" قلت لأبي: رجل طلق ثلاثاً وهو ينوي واحدةً؟ قال: هي ثلاث"". (ص:٣٧٣) </span>فقط واللہ اعلم</p></p>",144008200359,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('تین طلاق', 'teen-talaqayn')"
29-04-2019,https://www.banuri.edu.pk/readquestion/مغربی-ممالک-میں-بذریعہ-بینک-گھر-خریدنا/29-04-2019,مغربی ممالک میں بذریعہ بینک گھر خریدنا,"میں سپین میں رہتا ہوں، جہاں ہم مسلمان اقلیت میں ہیں, جس کے بعد ظاہر ہے یہاں کا مالیاتی نظام بھی مکمل طور انٹرسٹ کی بنیاد پر قائم ہے، ہم مسلمان اپنا کوئی الگ نظام قائم نہیں کر سکتے، ایسے میں اس معاشرے میں گھر دوکان یا کوئی بھی ایسی بنیادی سہولت کے لیے  بنک سے لین دین کے علاوہ کوئی اور آپشن موجود نہیں، ایسے میں کیا ہم گھر کے لیے اس بنکنگ نظام کی سہولت سے فائدہ حاصل کرسکتے ؟ اور یہ سہولت یعنی گھر خریدنے کے لیے  قرض سے خریدا مکان اگر ہم صرف رہنے کے لیے حاصل کر لیں اور وقت کے ساتھ بڑھتی قیمت یا اس کو ایک مخصوص مدت کے بعد بیچ کر فائدہ حاصل نہ کریں، صرف اور صرف اپنے رہائشی بندوبست کی ضروت کو پورا کریں تو کیا یہ جائز ہے؟ جب کہ یہاں یہ صورتِ حال ہے کرایہ اگر 600 یورو ہے تو خرید کردہ مکان کی قسط 300 اور یہ 600 جو ہم سے وصول کر رہاہے وہ بھی اسی سود کی قسط ادا کر رہاہے!","<p><p style=""text-align:justify;"">بینک سے قرضہ لے کر گھر کی خریداری اور قرضہ کی اصل رقم سے زائد رقم کی ادائیگی سود ہے ؛ لہٰذا مذکورہ بالا معاملہ سود پر مشتمل ہونے کی وجہ سے ناجائز و حرام ہے، مسلمانوں کو چاہیے کہ بینک سے قرضہ لے کر گھر خریدنے کے بجائے شریعتِ اسلامیہ کے اصولوں کے مطابق جائز طریقہ اختیار کرنے کی کوشش کریں، مثلاً: بینک کی انتظامیہ سے بات کی جائے کہ اگر بینک مطلوبہ گھر  اصل مالک سے پہلے خود خریدلے (بایں معنیٰ کہ وہ بینک کی ضمان میں آجائے)، پھر وہ گھر  متعین نفع کے اضافہ کے ساتھ قسطوں پر آپ کو فروخت کردے، (اس طور پر کہ قسط کی تاخیر کی صورت میں مقررہ مجموعی رقم پر اضافہ نہ ہو) پس اس طریقہ سے اگر بینک سودا کرنےپر تیار ہوجاتا ہے تو آپ اسپین میں ضرورت کا گھر  یا دوکان و دیگر اشیائے ضرورت خریدسکتے ہیں۔  غیر مسلم ممالک میں بھی سودی لین دین کی اجازت نہیں ہے۔ فقط واللہ اعلم</p></p>",144008200548,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('قرض کے احکام', 'qarz-k-ahkam')"
17-05-2019,https://www.banuri.edu.pk/readquestion/والد-صاحب-کے-دو-بیٹوں-کے-نام-پر-خریدے-گئے-دو-تجارتی-پلاٹوں-کی-زکوۃ-کس-پر-لازم-ہوگی/17-05-2019,والد صاحب کے دو بیٹوں کے نام پر خریدے گئے دو تجارتی پلاٹوں کی زکاۃ کس پر لازم ہوگی؟,"ہم دو بھائی ہیں زید اور عمرو , ہمارا اپنا کوئی ذریعہ آمدن نہیں ہے اور والد صاحب ڈاکٹر ہیں. والد صاحب نے ہم دونوں بھائیوں کے لیے ایک ایک پلاٹ خریدا , ایک زید کے نام پر اور دوسرا عمرو کے نام پر , اور دونوں پلاٹ تجارت کی نیت سے ہیں. اب سوال یہ ہے کہ آیا یہ صورت ہبہ  کی بنتی ہے کہ نہیں؟  اور ہم دونوں بھائیوں پر اپنے اپنے پلاٹ کی زکاۃ  لازم آئے گی کہ نہیں ؟","<p><p style=""margin-left:0;margin-right:0;text-align:justify;"">اگر آپ کے والد صاحب نے مذکورہ دونوں پلاٹ آپ دونوں بھائیوں کو باقاعدہ ہبہ  کر کے ان کا قبضہ اور تصرف کا مکمل اختیار آپ دونوں کو دے دیا ہے تو یہ ہبہ تام ہوگا اور یہ پلاٹ آپ دونوں بھائیوں کی ملکیت میں داخل ہوچکے ہیں، اس لیے ان پلاٹوں پر زکاۃ واجب نہیں ہوگی اگرچہ آپ کے والد نے تجارت کی نیت سے ہی خریدے ہوں، کیوں کہ آپ دونوں کی ملکیت میں آنے کے بعد ان پلاٹوں کا حکم بدل گیا ہے۔</p><p style=""margin-left:0;margin-right:0;text-align:justify;""> لیکن اگر آپ کے والد صاحب نے یہ پلاٹ باقاعدہ آپ دونوں کو  ہبہ  نہ  کیے  ہوں یا ہبہ  کرنے کے باوجود آپ دونوں کو قبضہ اور تصرف کا مکمل اختیار نہ دیا ہو تو پھر یہ پلاٹ آپ کی ملکیت میں داخل نہیں ہوئے،  بلکہ بدستور یہ پلاٹ آپ کے والد ہی کی ملکیت میں ہیں، اور تجارت کی نیت سے خریدنے کی وجہ سے آپ کے والد پر  ان کی زکاۃ  ادا کرنا لازم ہوگا۔ فقط واللہ اعلم</p></p>",144008201144,banuri,"('زکات', 'zakat')","('زکوٰۃ / صدقات', 'zakat-sadaqat')","('سامان تجارت', 'saaman-e-tijarat')"
27-05-2019,https://www.banuri.edu.pk/readquestion/احتلام-کے-غسل-کے-بعد-منی-نکلنے-کا-حکم/27-05-2019,فرض غسل کے بعد منی نکلنے کا حکم,میرے دوست کو یہ مسئلہ ہے کہ احتلام ہونے کے بعد جب وہ غسل کرتا ہے تو بھی پندرہ بیس منٹ تک اس کی منی نکلتی رہتی ہے، ہمیشہ کپڑے خراب ہو جاتے ہیں، اس کا کیا مسئلہ ہے؟,"<p><p style=""margin-left:0;margin-right:0;text-align:justify;"">آپ کے دوست کو چاہیے  کہ احتلام ہونے کے  فوراً بعد غسل نہ کرے، بلکہ غسل سے پہلے پیشاب کرلے۔ پیشاب کرنے کے بعد یا احتلام ہونے کے بعد کچھ دیر سوئے رہنے کے بعد یا احتلام کے بعد چالیس قدم چلنے کے بعد اگر غسل کیا اور پھر  بغیر شہوت کے منی نکلے تو اس کی وجہ سے دوبارہ غسل کرنے کی ضرورت نہیں ہے، البتہ اس منی سے وضو ٹوٹ جائے گا اور کپڑے بھی ناپاک ہوجائیں گے، اس لیے آپ کے دوست  کو چاہیے کہ غسل کے بعد نماز والی شلوار پہننے کے بجائے اس وقت پہننے کے لیے کوئی دوسری شلوار  رکھ لے  پھر جب منی نکلنا بند ہوجائے تو نماز والے صاف کپڑے پہن لے۔ </p><p style=""margin-left:0;margin-right:0;text-align:justify;""><span class=""ar_writing"">الدر المختار وحاشية ابن عابدين (رد المحتار) (1/ 161):</span></p><p style=""margin-left:0;margin-right:0;text-align:justify;""><span class=""ar_writing"">"" وفي الخانية: خرج مني بعد البول وذكره منتشر لزمه الغسل. قال في البحر: ومحله إن وجد الشهوة، وهو تقييد قولهم بعدم الغسل بخروجه بعد البول.</span></p><p style=""margin-left:0;margin-right:0;text-align:justify;""><span class=""ar_writing""> (قوله: ومحمله) أي ما في الخانية. قال في البحر: ويدل عليه تعليله في التجنيس بأن في حالة الانتشار وجد الخروج والانفصال جميعاً على وجه الدفق والشهوة اهـ: وعبارة المحيط كما في الحلية: رجل بال فخرج من ذكره مني، إن كان منتشراً فعليه الغسل؛ لأن ذلك دلالة خروجه عن شهوة.</span></p><p style=""margin-left:0;margin-right:0;text-align:justify;""><span class=""ar_writing"">(قوله: وهو) أي ما في الخانية.(قوله: تقييد قولهم) أي فيقال إن عدم وجوب الغسل بخروجه بعد البول اتفاقاً إذا لم يكن ذكره منتشراً فلو منتشراً وجب؛ لأنه إنزال جديد وجد معه الدفق والشهوة. أقول: وكذا يقيد عدم وجوبه بعدم النوم والمشي الكثير"".</span></p><p style=""margin-left:0;margin-right:0;text-align:justify;""><span class=""ar_writing"">الجوهرة النيرة على مختصر القدوري (1/ 11):<br/>
""(قوله: على وجه الدفق والشهوة) هذا بإطلاقه لايستقيم إلا على قول أبي يوسف؛ لأنه يشترط لوجوب الغسل ذلك وأما على قولهما فلايستقيم؛ لأنهما جعلا سبب الغسل خروجه عن شهوة ولم يجعلا الدفق شرطاً حتى إنه إذا انفصل عن مكانه بشهوة وخرج من غير دفق وشهوة وجب الغسل عندهما وعنده يشترط الشهوة أيضاً عند خروجه ومعنى قوله: على وجه الدفق أي نزل متتابعاً ولو احتلم أو نظر إلى امرأة بشهوة فانفصل المني منه بشهوة فلما قارب الظهر شد على ذكره حتى انكسرت شهوته ثم تركه فسال بغير شهوة وجب الغسل عندهما وعنده لايجب، وكذا إذا اغتسل المجامع قبل أن يبول أو ينام ثم خرج باقي المني بعد الغسل وجب عليه إعادة الغسل عندهما وعنده لايجب، وإن خرج بعد البول أو النوم لايعيد إجماعاً"".</span>فقط واللہ اعلم</p></p>",144008201564,banuri,"('طہارت', 'taharat')","('غسل', 'ghusl')","('غسل،فرائض،سنن،آداب اور غسل واجب کرنے والی اشیاء', 'ghusl-faraidh-sunan-aadab-or-ghusl-wajib-karne-wali-ashya')"
04-05-2019,https://www.banuri.edu.pk/readquestion/خود-اعتمادی-پیدا-کرنے-کا-وظیفہ-اور-خیالات-کا-حل/04-05-2019,خود اعتمادی کا طریقہ و وظیفہ,میرا بھانجا جو کہ بہت نیک ہے، مگر پڑھائی میں پتا نہیں اس کو کیا مسئلہ ہے کہ وہ گھر میں تو بالکل ٹھیک کام کر کے دکھاتا ہے، مگرامتحان میں نہیں لکھ پاتا، کہتا ہے کہ میرے دل میں خوف ہے کہ بہت لمبا پیپر ہے، میں نہیں کر پاؤں گا اور فیل ہو جاؤں گا، یہ مسئلہ اس کو بچپن سے ہے اور ابھی وہ بارہویں جماعت کا طالبِ علم ہے، مہربانی کر کے اس کے لیے کوئی دعا بتا دیجیے، وہ بچہ خود اپنی اس پریشانی کی وجہ سے ہم سب سے بات نہیں کر پاتا کہ سب مجھ سے ناراض ہوں گے، جب کہ ہم لوگ اس کو بہت پیار سے سمجھاتے ہیں اور اس کو ملامت بھی نہیں کرتے، اس لیے کہ وہ محنت بہت کرتا ہے بس امتحان میں کچھ الجھن کا شکار ہو جاتا ہے۔,"<p><p style=""text-align:justify;"">آپ کے بھانجے کا  علاج یہ ہے کہ اس کے اندر خود اعتمادی پیدا کی جائے  جس کا طریقہ یہ ہے کہ آپ لوگ اسے ذہن نشین کرادیجیے کہ پرچہ مکمل کرے یا نہیں، بس جتنا لکھے وہ سکون سے اور درست لکھنے کی عادت بنائے، چوں کہ اس کے دماغ پر پرچہ مکمل کرنے کا بوجھ ہوتاہے اس وجہ سے وہ نہ مکمل کرپاتاہے اور نہ ہی درست لکھ پاتاہے، جب اسے یہ اعتماد حاصل ہوجائے گا کہ اصل چیز یہ ہے کہ جتنا لکھا جائے وہ درست ہو، خواہ پرچہ مکمل نہ بھی ہو تو آہستہ آہستہ وہ درست اور مکمل پرچہ لکھنے اور کام کرنے کا عادی ہوجائے گا۔ اسی طرح جس مقدار اور معیار کے پرچے بورڈ کے امتحانات میں ہوتے ہیں  اتنے ہی مقررہ وقت میں اسی معیار کے سوالیہ پرچے حل کرانے کی اسے مشق کراتے رہیں، اس سے بھی اس کی کار کردگی میں بہتری کی توقع ہے۔ نیز ہر اچھے کام میں اس کی ہمت بڑھائی جائے اور حوصلہ افزائی کی جائے، اس کے علاوہ سورہ الم نشرح لک صدرک بھی کثرت سے پڑھے، اس سے بھی امید ہے کہ اللہ پاک خود اعتمادی پیدا کر دیں گے۔</p><p style=""text-align:justify;"">نیز یہ دعا بھی کثرت سے پڑھا کرے:</p><p style=""text-align:justify;""><span class=""ar_writing"">""اَللَّهُمَّ اجْعَلْ وَسَاوِسَ قَلْبِىْ خَشْيَتَكَ وَ ذِكْرَكَ وَ اجْعَلْ هِمَّتِىْ وَ هَوَايَ فِيْمَا تُحِبُّ وَ تَرْضَى"". </span></p><p style=""text-align:justify;"">رسول اللہ صلی اللہ علیہ وسلم نے فرمایا کہ اے اللہ! میرے دل کے وساوس کو اپنے خوف اور ذکر سے بدل دیجیے، اور میرے غم اور خواہشات کو ان اعمال میں بدل دیجیے  جن میں آپ کی محبت اور رضا ہو۔  اس حوالے سے یہ بات بھی مفید رہے گی کہ کسی ماہرِ نفسیات استاذ کے پاس اسے بھیجا جائے وہ دو چار نشستوں میں ہی اس کا اعتماد بحال کردیں گے۔ فقط واللہ اعلم</p></p>",144008200692,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('اوراد ووظائف', 'aurad-o-wzaif')"
22-04-2019,https://www.banuri.edu.pk/readquestion/فلموں-کی-ترویج-میں-شرکت-کا-حکم/22-04-2019,فلموں کی ترویج میں شرکت کا حکم,میرا ایک ہی بیٹا ہے چوبیس سال کا. اس کا سوشل میڈیا مارکیٹنگ کا بزنس ہے. اس کے بہت سارے کلائنٹ ہیں جس میں ایک کلائنٹ کیپری سینیما ہے.  فلموں کی مارکیٹنگ اور شیڈیول وغیرہ یہ سب بھی کرتے ہیں، اس کے علاوہ اب شارٹ فلم بھی بنانا شروع کر دی ہے. کیا اس قسم کے کاموں سے آنے والی آمدنی حلال ہے؟,"<p><p style=""text-align:justify;"">فلموں کا کام کرنا یا اس کی ترویج میں حصہ لینا جائز نہیں اور نہ ہی اس کی آمدنی حلال ہے، پس اگر بیٹےکا اکثر کام اسی قسم کا ہے تو آپ کے لیے اس کی آمدنی استعمال کرنا حلال نہیں ہے۔ اور بیٹے کے لیے بہرصورت فلمی کی ترویج میں معاونت کرنا اور اس کا معاوضہ لینا جائز نہیں ہے۔ </p><p style=""text-align:justify;""><span class=""ar_writing"">{ومن الناس من یشتری لهو الحدیث لیضل عن سبیل الله بغیر علم ویتخذها هزوا اولئک لهم عذاب مهین} [لقمان:6]</span></p><p style=""text-align:justify;"">ترجمہ: اور لوگوں میں سے بعض وہ ہیں جو باطل قسم کی باتیں خریدتے ہیں تاکہ گم راہ کریں اللہ کی راہ سے بغیر علم کے، اور اسے (اللہ کے راستے کو) مذاق بناتے ہیں، یہی لوگ ہیں جن کے لیے رسوا کن عذاب ہے۔</p><p style=""text-align:justify;""><span class=""ar_writing"">{ان الذین یحبون ان تشیع الفاحشة فی الذین اٰمنوا لهم عذاب الیم فی الدنیا والاٰخرة}  [النور:19]</span></p><p style=""text-align:justify;"">ترجمہ: بے شک جو لوگ چاہتے ہیں کہ ایمان والوں کے درمیان بے حیائی پھیل جائے، ان کے لیے درد ناک عذاب ہے دنیا اور آخرت میں۔ </p><p style=""text-align:justify;""><span class=""ar_writing"">""آکل الرباء وکاسب الحرام لو أهدی إلیه أو أضافه وغالب ماله حرام، لایقبل ولا یأکل مالم یخبره أن ذلک المال أصله حلال ورثه أو استقرضه، وإن کان غالب ماله حلالاً لا بأس بقبول هدیته والأکل منها، کذا في الملتقط"". (الهندیة: ۵/۳۴۳)</span>فقط واللہ اعلم</p></p>",144008200385,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('متفرقات سود', 'mutafarriqat-e-sood')"
30-05-2019,https://www.banuri.edu.pk/readquestion/فوت-شدہ-شخص-کے-قرضہ-کی-ادائیگی-کا-طریقہ/30-05-2019,فوت شدہ شخص کے قرضہ کی ادائیگی کا طریقہ,کیا کہتے ہیں مفتیانِ کرام کہ کسی فوت شدہ مقروض شخص کے قرض کی ادائیگی کیسے کی جائے؟,"<p><p style=""margin-left:0;margin-right:0;text-align:justify;"">فوت شدہ مقروض شخص نے اگر کوئی ترکہ چھوڑا ہو تو اس ترکہ کی تقسیم سے پہلے اس میں سے مرحوم کا قرضہ ادا کیا جائے گا چاہے ترکہ سارا کا سارا قرض کی ادائیگی میں خرچ ہوجائے، لیکن اگر مرحوم کے ترکہ سے قرض کی ادائیگی مکمل طور پر نہ ہوسکے تو اس صورت میں اگر   مرحوم کے ورثاء یا کوئی دوسرا شخص تبرعاً اس کا قرضہ اپنی طرف سے ادا کردے تو یہ مرحوم پر بہت بڑا احسان ہوگا اور ایسا کرنے سے  مرحوم کا قرض ادا ہوجائے گا ۔ فقط واللہ اعلم</p><p style=""margin-left:0;margin-right:0;text-align:justify;"">نوٹ: مذکورہ جواب اصولی ہے، اگر میت کے قرض کے حوالے سے کسی خاص جزئیے سے متعلق سوال کا جواب مقصود ہے تو وضاحت کے ساتھ دوبارہ سوال ارسال کیجیے، اس کے مطابق جواب جاری کردیا جائے گا۔ </p></p>",144008201760,banuri,"('معاملات', 'muamlat')","('وراثت / وصیت', 'wirasat-wasyat')","('میت کے قرض اور امانت', 'mayyit-k-qarz-or-amanat')"
11-05-2019,https://www.banuri.edu.pk/readquestion/تکافل-ماڈل-اور-اس-کی-شرعی-خرابیاں/11-05-2019,تکافل ماڈل اور اس کی شرعی خرابیاں,آپ کی وساطت سے آج کل رائج تکافل کے بارے میں کُچھ سوالات کرنا چاہتا ہوں،  امید ہے جواب دے کرمطمئن کریں گے۔تکافل کا وقف فنڈ نقد رقم کی شکل میں ہوتا ہے اور تکافل کے حامی افراد کی جانب سے کہا جاتا ہے کہ بوقتِ وقف، رقم کی مقدار کا تعین کیا گیا تھا اور مارکیٹ میں سرمایہ لگانے کی صورت میں جب منافع سمیت رقم واپس آتی ہے تو وہی مقرر شدہ رقم وقف رہتی ہے۔ براہِ مہربانی وضاحت فرمائیے گا کہ ایسے وقف کی نوعیت کیا ہو سکتی ہے؟  تکافل کے حامی افراد کا کہنا ہے کہ تکافل آپریٹر کو یہ جاننے کی ضرورت نہیں کہ کلائینٹ کا مال حرام ہے یا نہیں؟ البتہ اگر یہ معلوم ہوتا ہے کہ پوری یا غالب آمدن حرام ہے تو ایسے کلائینٹ کے ساتھ کام نہیں کرنا چاہیے۔ جاننا چاہتا ہوں کہ ایک کارپوریٹ کلائینٹ جو سٹاک مارکیٹ میں رجسٹر ڈ ہے، جس کے شیئرز کی قیمت مارکیٹ میں کاروبار کا باعث بنتی ہے ، اُسے یہ کہنا درست ہو گا کہ حرام ، جس کا اندازہ نہ ہو، استعمال کیا جا سکتا ہے؟,"<p><p style=""margin-left:10.3pt;margin-right:9pt;text-align:justify;"">جمہور علماءِ کرام کے نزدیک  کسی بھی قسم کی  بیمہ (انشورنس) پالیسی  سود اور قمار (جوا) کا مرکب  ومجموعہ ہونے کی وجہ سے ناجائز اور حرام ہے، مروجہ انشورنس کے متبادل کے طور بعض  حضرات  نے  ”تکافل “ کے نام سے ایک نظام متعارف کرایا ہے، جس کی بنیاد  ان کے بقول  انہوں نے  وقف کے قواعد  پر  رکھی ہے۔</p><p style=""margin-left:10.3pt;margin-right:9pt;text-align:justify;"">اس کا طریقہ یہ ہوتاہے کہ  <span style=""color:#000;"">چند افراد مل کر ایک کمپنی قائم کرتے ہیں، پھر نقود کی کچھ مقدار وقف کر کے وقف فنڈ قائم کرتے ہیں، چنانچہ تکافل پالیسی اختیار کرنے والے ہر قسم کے تکافل کے اعتبار سے ماہانہ فیس جمع کرواتے ہیں، جس کا ایک حصہ وقف فنڈ میں ڈال دیا جاتا ہے، اور ایک حصہ تجارت میں لگایا جاتا ہے،وقف فنڈ میں ڈالا جانے والا حصہ اس پالیسی ہولڈر کی ملکیت سے نکل کر وقف فنڈ کی ملکیت میں داخل ہو جاتا ہے، دوسری طرف فنڈ قائم کرنے والے فنڈ کے مصارف( یعنی:موقوفٌ علیہم)کے لیے</span> <span style=""color:#000;"">شرائط نامہ مرتب کرتے ہیں کہ پالیسی ہولڈر جب فنڈ کو اتنا چندہ دے گا تو بوقتِ ضرورت اُس کی اِس فنڈ سے اتنی مقدار میں مدد کی جائے گی، اور جب اِتنی مقدار</span> <span style=""color:#000;"">میں چندہ دے گا تو اُس کی اِس فنڈ سے اِتنی مدد کی جائے گی۔</span></p><p style=""margin-left:10.3pt;margin-right:9pt;text-align:justify;""> <span style=""color:#000;"">نیز ابتداءً</span> <span style=""color:#000;"">وقف فنڈ قائم کرنے والے خود اپنا بھی تکافل کرواتے ہیں اور اپنی ہی وضع کردہ شرائطِ وقف کے تحت خود بھی مالِ موقوفہ کے فوائد سے منتفع ہوتے ہیں۔</span></p><p style=""margin-left:10.3pt;margin-right:9pt;text-align:justify;"">اکثر جید اور متقدر علماء  تکافل کے نظام کو  شریعت کے مطابق نہیں سمجھتے ، ان کے بقول اس نظام میں وقف کے  قواعد کی مکمل رعایت نہیں کی جاتی ،   ذیل میں  (اس بات سے قطع نظر کرتے ہوئے کہ تکافل آپریٹر کے لیے کلائنٹ کے مال کے حلال یا حرام ہونے کی جان کاری ضروری ہے یا نہیں) اس نظام کی چند بنیادی خامیوں کا ذکر کیا جاتا ہے:</p><p style=""margin-left:0;margin-right:0;text-align:justify;"">       1۔۔  مروجہ تکافل میں ابتداءً  وقف فنڈ قائم کرنے والے خود اپنا بھی تکافل کرواتے ہیں، اور اپنی ہی وضع کردہ  شرائطِ وقف کے تحت اپنے ہی موقوفہ مال سے  فوائد اٹھاتے ہیں ، جب کہ  نقود کا وقف بذاتِ خود  محلِ نظر ہے، اگر تعامل کی وجہ سے اسے درست مان بھی لیا جائے  تو نقود کا وقف کرنے والا  خود اپنی  وقف کردہ منقولی  شے (نقود  وغیرہ) سے نفع نہیں اٹھاسکتا،  یعنی منقولی اشیاء میں ”وقف علی النفس “ درست نہیں ہے۔</p><p style=""margin-left:0;margin-right:0;text-align:justify;"">         2۔۔  دوسری خرابی اس نظام میں یہ ہے کہ  یہاں پر عقد کی نسبت  کمپنی (شخصِ قانونی) کی طرف ہوتی ہے، جوکہ ایک فرضی اور معنوی چیز ہے، خارج میں اس کا کوئی وجود نہیں  ہے، جب کہ عقد کرنے والوں کا عاقل، بالغ ہونا ضروری  ہے، اور ظاہر ہے کہ شخصِ قانونی میں ان صفات کا پایا جانا ممکن نہیں ہے،  جس کی بنا پر تمام معاملات حقیقت میں کمپنی کے ڈائریکٹر ہی سرانجام دیتے ہیں ، چناچہ وہ ڈائریکٹر جب ایک  شخصِ قانونی (وقف فنڈ) کو ”رب المال“ اور دوسرے شخصِ قانونی  (کمپنی)  کو ”مضارب“ بناتے ہیں، اس حال میں کہ دونوں کہ متولی وہ خود ہوتے ہیں تو  نفس الامر اور حقیقت میں وہ خود عقد کے دونوں  پہلو ”رب المال“ اور ”مضارب“ بنتے ہیں ، اس لیے کہ ڈائریکٹر حضرات ہی  کمپنی اور  وقف فنڈ کی نمائندگی کرتے ہیں ، گویا وہ یوں کہتے ہیں کہ  (وقف فنڈ کی طرف سے)  ہم مالِ مضاربت کے لیے دیتے ہیں ، اور (کمپنی کی طرف سے) ہم  مالِ مضاربت کے لیے وصول کرتے ہیں ، دوسری طرف عام  طور پر  ان ڈائریکٹرز ہی کو کمپنی کہا جاتا ہے،  نتیجۃً  ایک ہی فرد (حقیقی) خود ہی رب المال ٹھہرا اور خود ہی مضارب، جوکہ شرعاً درست نہیں ہے۔</p><p style=""margin-left:0;margin-right:0;text-align:justify;""> 3۔۔ تیسری خرابی اس نظام میں  یہ ہے کہ  چندہ کی رقم وقف کی ملکیت ہے اور شریعت کی رو سے   اس رقم کا مالک کو واپس کرنا جائز نہیں ہے،  نہ کل کی واپسی نہ ہی جز کی واپسی،  بلکہ  اس رقم کو وقف کی طرح   صرف وقف  کے مصالح اور مقاصد میں خرچ کیا جاسکتا ہے،  ایسی کوئی صورت نہیں کہ متولی، وقف کی ملکیت   واقف  کو واپس کردے،  یا چندہ دہندہ اس کو واپس لے لے،  جب کہ تکافل میں چندے کی رقم چندہ دہندگان کو مختلف  ناموں سے واپس کی جاتی ہے، جس کی شریعت میں کوئی نظیر نہیں  ہے۔</p><p style=""margin-left:0;margin-right:0;text-align:justify;"">         4۔۔ چوتھی خرابی اس نظام میں  یہ ہے کہ اسلام کے نظامِ  کفالت کی بنیاد  خالص تبرع پر ہے،  جیسا کہ رفاہی اور خیراتی ادارے یہ کام انجام دے رہے ہیں، جب کہ مروجہ  تکافل میں پالیسی ہولڈر اور وقف فنڈ کے درمیان ہونے والا عقد،  عقدِ معاوضہ کی حیثیت رکھتا ہے،  تو جس طرح انشورنس  عقدِ معاوضہ ہونے کی وجہ سے  سود ، قمار اور غرر جیسے مہلک گناہوں کا مجموعہ تھا،  اسی طرح تکافل میں بھی یہی خرابیاں پائی جاتی ہیں ۔</p><p style=""margin-left:0;margin-right:0;text-align:justify;"">             لہذا کسی بھی مروجہ تکافل کمپنی  ے ساتھ بھی  کسی  قسم کا معاہدہ کرنا اور اس کا ممبر بننا شرعاً جائز نہیں ہے، اور اگر معاملہ کرلیاہوتو ختم کروالیا جائے، نیز تکافل کمپنی سے صرف اصل رقم وصول کی جاسکتی ہے، زائد  وصول ہی نہ  کی جائے،  اور اگر وصول کرلی ہو تو اس زائد رقم کو   بغیر ثواب کی نیت کے  غرباء اور فقراء میں تقسیم کردیا جائے۔</p><p style=""margin-left:0;margin-right:0;text-align:justify;"">مزید تفصیل کے لیے  کتاب ”مروجہ تکافل اور شرعی وقف‘‘  اور  کتاب ”مروجہ تکافل کا فقہی جائزہ“ کا مطالعہ مفید رہے گا۔</p><p style=""margin-left:0;margin-right:0;text-align:justify;"">باقی شریعت کا عمومی ضابطہ یہ ہے کہ چندہ وصول کرنے والے کے ذمے چندہ دہندہ کی آمدن کے حلال یا حرام ہونے سے متعلق تحقیق اور تجسس لازم نہیں ہے، ظاہرِ حال پر اعتماد کرتے ہوئے وقف فنڈ میں عطیات کی وصولی کی جاسکتی ہے۔ البتہ علم ہو یا قرائن سے اندازا ہو کہ چندہ دہندہ کا کل مال یا غالب مال حرام ہے تو اسے وقف فنڈ یا عطیات و نفلی صدقات کے مصارف میں وصول کرنا اور استعمال کرنا جائز نہیں ہوگا۔فقط واللہ اعلم</p></p>",144008200900,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('بیمہ زندگی / انشورنس / تکافل', 'bima-zindagi-insurance-takaful')"
08-05-2019,https://www.banuri.edu.pk/readquestion/ترکہ-میں-شامل-مال-حرام-کی-تقسیم-کا-حکم/08-05-2019,ترکہ میں شامل مالِ حرام کی تقسیم کا حکم,زید کی والدہ کا بہت عرصہ پہلے انتقال ہو گیا تھا اور والد نے اپنے ترکے میں اپنے انتقال کے وقت حیات ورثاء ( 5 بیٹوں اور 4 بیٹیوں) کے لیے مندرجہ ذیل مال چھوڑا تھا:1_کئی ہزار مالیت کے پرائز بانڈز۔2_اپنی اولاد میں سے ہر ایک کے نام پر آج سے 35 سال پہلے خریدے گئے دو، تین اور چار ہزار روپے مالیت کے ڈیفنس سیونگ سرٹیفکیٹس، جن پر سود لگ کر اب ان میں سے ہر ایک کی قیمت کئی لاکھ تک پہنچ چکی ہے.3_ بینک میں پنشن کے لیے کھلا ہوا سودی اکاؤنٹ جس میں پنشن کی اصل رقم کے ساتھ ساتھ سودی رقم کی بھی ایک بڑی مقدار موجود ہے.4_ جوتے اور کپڑے.اب ان کی تقسیم کرنی ہے اور آپ سے شریعت کی روشنی میں مندرجہ ذیل سوالات کے جوابات درکار ہیں:1ـ حصے کیا ہوں گے؟2- پرائز بانڈز کی تقسیم ہو گی یا نہیں ہو گی؟ اگر ہو گی تو طریقہ کار بتا دیں. اور اگر نہیں ہو سکتی تو ان کا کیا کریں؟3- ڈیفنس سیونگ سرٹیفکیٹس تو اولاد میں سے ہر ایک کے نام محتلف مالیت کے ہیں. اور والد صاحب نے اجمالاً اپنی زندگی میں اپنی اولاد سے ذکر بھی کر دیا تھا کہ میں نے تم میں سے ہر ایک کے لیے خرید کر رکھ چھوڑے ہیں. آیا ان میں تقسیم ہو گی یا جس کے نام جتنی مالیت کے سرٹیفیکیٹ ہیں وہی ان کا مالک ہو گا؟ پھر آیا یہ تقسیم صرف اصل مالیت کے اعتبار سے ہو گی؟ کیوں کہ ان میں سود کی ایک بڑی مقدار لگ چکی ہے؟ اور اگر نہیں تو ان کا کیا کیا جاۓ؟4-سودی بنک اکاؤنٹ میں موجود رقم میں بھی یہ وضاحت درکار ہے کہ تقسیم صرف اصل پنشن کی رقم میں ہو گی یا سودی رقم میں بھی تقسیم ہو گی؟ پہلی صورت میں اس سودی رقم کا کیا کیا جاۓ؟5- جوتے اور کپڑے اگر تمام بہن بھائی آپس میں پسند و نا پسند کے اعتبار سے تقسیم کر لیں، حصے کے مطابق نہ کریں اور سب اس پر راضی بھی ہوں تو کیا یہ تقسیم جائز ہے؟,"<p><p style=""text-align:justify;"">1، 2، 3،4۔ صورتِ مسئولہ میں مرحوم کے ترکہ میں شامل تمام سودی اموال (باؤنڈز، سیونگ سرٹیفکیٹس کی سودی رقم، اکاؤنٹ کی سودی رقم) ورثاء کے لیے اپنی ملکیت میں لینا جائز نہیں ہے، لہذا اگر سودی رقم متعلقہ اداروں کو واپس ہوسکتی ہو تو سودی رقم ان کو واپس کردی جائے، اور اصل رقم ورثاء میں ان کے حصصِ شرعیہ کے اعتبار سے یعنی فی بیٹا دو حصے اور فی بیٹی ایک حصہ کر کے تقسیم کردیا جائے، اور اگر سودی رقم واپس کرنا ممکن نہ ہو تو مذکورہ تمام رقم ثواب کی نیت کے بغیر مستحقِ زکات افراد پر صدقہ کر کے اصل رقم ورثاء میں تقسیم کر دی جائے۔</p><p style=""text-align:justify;"">مرحوم نے جو سرٹیفیکیس اور دیگر فائنائنشیل انسٹرومنٹس اپنی اولاد کے نام پر اگر محض ٹیکس و دیگر معاملات کی وجہ سے خریدے ہوں اور ان پر اپنی زندگی میں نامزد اولاد کو کسی قسم کے مالکانہ حقوق نہ دیے ہوں تو ایسے تمام سیونگ سرٹیفیکیٹس مرحوم کا ہی ترکہ شمار ہوں گے، اور ان کی اصل رقم ورثاء میں حصصِ شرعیہ کے تناسب سے تقسیم کی جائے گی، تاہم جن سرٹیفیکیٹس پر مالکانہ حقوق نامزد اولاد کو زندگی میں ہی دے دیے تھے، وہ مرحوم کے ترکہ میں شامل نہیں ہوں گے۔</p><p style=""text-align:justify;"">5۔ مرحوم کے استعمال کی اشیاء کپڑے جوتے گھڑی وغیرہ سب مرحوم کے ترکہ میں شامل ہیں، جس میں تمام ورثاء حصصِ شرعیہ  کے تناسب سے شریک ہیں، البتہ اگر تمام ورثاء بالغ ہوں اور باہمی رضامندی سے اس کی تقسیم کرلیتے ہیں تو اس کی اجازت ہوگی۔ نیز اگر کوئی وارث نابالغ ہو تو اسے پورا حصہ دینے کے ساتھ  بالغ ورثاء اپنے حصے میں باہمی رضامندی سے تقسیم کرسکتے ہیں۔فقط واللہ اعلم</p></p>",144008200831,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
08-06-2019,https://www.banuri.edu.pk/readquestion/رشتہ-داروں-کو-اطلاع-دیے-بغیر-نکاح-کا-انعقاد/08-06-2019,رشتہ داروں کو اطلاع دیے بغیر نکاح کا انعقاد,میں دبئی میں کام کے سلسلے میں رہائش پذیر ہوں۔ شادی شدہ ہوں اور میرے دو بیٹے (عمر ۲۶ اور ۱۹ سال) اور ایک بیٹی (۲۵ سال) ہیں۔ بیوی اور دو بچے میرے ساتھ رہتے ہیں۔ میں اور ایک رشتہ دار خاتون شادی کرنا چاہتے تھے، میری بیوی اور بچوں نے مخالفت کی۔ نتیجتاً ہم دونوں نے بغیر دونوں طرف کی فیملی کو بتائے ہوئے دو غیر مرد گواہوں کا انتظام کرکے ان کے سامنے ایجاب و قبول کرلیا بعوض ۵ لاکھ مہر ،بغیر کسی دلہن کے یا اپنے گھر والوں کی شمولیت کے۔ نکاح نامہ پرُ کرکے گواہوں کے دستخط کروائے۔ نکاح کے وقت ایک اور صاحب فون پر رہے جنہوں نے گواہوں کا بندوبست کیا تھا۔ دولہن کا کوئی وکیل نہیں تھا۔ دولہن کی عمر ۳۷ سال اور میری ۵۵ سال ہے۔ ابھی دونوں طرف کی فیملی کو نہیں بتا سکتے؛ کیوں کہ جلد میری بیٹی کی شادی متوقع ہے جو متاثر ہو سکتی ہے، جس کے ہونے کے بعد اس نکاح کے اعلان کا ارادہ ہے۔ اب آپ سے یہ جاننا تھا کہ اس طرح شرعی طور پے ہمارا نکاح وقوع پذیر ہوا کہ نہیں؟,"<p><p style=""margin-left:0;margin-right:0;text-align:justify;"">اگر نکاح کی مجلس میں دلہن موجود تھی اور جن دو گواہوں کا ذکر سائل نے کیا وہ مسلمان تھے اور وہ بھی مجلسِ نکاح میں موجود تھے (صرف فون یا انٹرنیٹ پر رابطے میں نہیں تھے) تو سائل کا نکاح منعقد ہوگیاہے۔ اہلِ خاندان کو اطلاع دے کر یا ان کی منظوری سے نکاح کرنابے شک ضروری نہیں ہے، تاہم خفیہ نکاح کرنا بھی شرعاً پسندیدہ نہیں ہے؛ اس لیے بہتر تھا کہ باقاعدہ نکاح کی مجلس منعقد کرکے نکاح کیا جاتا۔</p><p style=""margin-left:0;text-align:justify;""><span class=""ar_writing"">"" (و) شرط (حضور) شاهدين (حرين) أو حر وحرتين (مكلفين سامعين قولهما معاً) على الأصح (فاهمين) أنه نكاح على المذهب، بحر (مسلمين لنكاح مسلمة ولو فاسقين… ""(فتاوی شامی، ۳/۲۱، سعید)</span>فقط واللہ اعلم</p></p>",144008202015,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
07-05-2019,https://www.banuri.edu.pk/readquestion/عدالت-سے-فسخ-نکاح-کب-کرایا-جا-سکتا-ہے/07-05-2019,شوہر نشہ کرتاہے اور بیوی کو مارتاہے، توبیوی کیا کرے؟,کوئی آدمی اگر نشہ کرتا ہو  اور نشے کی وجہ سے اپنی بیوی کو مارتاہو تو  کیا اس آدمی سے اس کی بیوی آزادی لے سکتی ہے؟,"<p><p style=""text-align:justify;"">اگر شوہر،  بیوی کے حقوق (نان ونفقہ) تو ادا کرتا ہے، لیکن نشہ کی وجہ سے بیوی کو مارتا پیٹتا ہے تو بیوی کو یہ حق حاصل ہے کہ وہ عدالت سے رجوع کرے اور عدالت ایسے آدمی کے خلاف تادیبی کارروائی کرے۔ اگر وسائل نہ ہونے کی بنا پر بیوی عدالتی کار روائی کی متحمل نہیں ہے تو خاندان یا علاقے کی با اثر شخصیات کی پنچائیت کے ذریعے معاملہ حل کیا جاسکتاہے۔فقط واللہ اعلم</p></p>",144008200773,banuri,"('طلاق', 'talaaq')","('فسخ و تفریق', 'faskh-o-tafreeq')","('فسخ و تفریق', 'faskh-o-tafreeq')"
07-05-2019,https://www.banuri.edu.pk/readquestion/طلاق-کے-غیر-محتمل-لفظ-سے-طلاق-کی-نیت-اور-طلاق-کا-وسوسہ/07-05-2019,طلاق کے غیر محتمل لفظ سے طلاق کی نیت اور طلاق کا وسوسہ,میں پہلے رمضان ثواب کی نیت سےزبانی سورہ اخلاص پڑھ رہا تھا   تو جب  ” کفواً “  تک گیا تو بیوی کو طلاق دینے کی نیت آگئی کہ میں اس کے بعد ہی لفظِ اَحد سے طلاق دے رہا ہوں ، اسی طرح میں نے تین چار مرتبہ پڑھا،  پہلی مرتبہ پڑھنے کے وقت نیت غیر اختیاری تھی ، اور میں کفواً  کہہ کر دو تین سیکنڈ ٹھہرگیا، اس کے بعد اَحد کہا ۔اس نیت سے کہ مجھے سورت کو پورا  کرنا ضروری ہے ۔ اس پہلی مرتبہ کے بعد جتنی بار پڑھا تو کفواً   تک آتے ہی یہ نیت ذہن میں حاضر ہوجاتی ہے ۔ کہ بعد والے لفظ سے میں اپنی بیوی کو طلاق دے رہا ہوں ۔ اور میں نے بھی سورت کو اس حال میں پوری کر لیا ۔نوٹ: نیت کے بارے کچھ دریافت کرتاہوں  کہ اس طرح کی  نیت اختیاری ہوتی ہے یا غیر اختیاری ؟  میں نے ایک مفتی صاحب کو ایمیل میں سوال ارسال کرنے کے وقت کہہ دیا کہ میری نیت قصداً تھی ۔ اب کچھ شک آتا ہے کہ یہ نیت قصداً تھی  یا نہیں؟ کیوں کہ میں تو ثواب کی نیت سے پڑھتا ہوں ۔ حقیقتاً بیوی کو طلاق دینا میرا مقصد نہیں ۔ آب بتائیں  کہ وہاں قصداً  نیت کہنے سے کیا اقرار والا اصول نافذ ہوجائے گا؟ اور ایک بات ظاہر  کرنا تھا کہ مجھے شک شبہ وسوسہ کی بیماری ہے، یہاں تک کہ بیوی سے بات کرنے میں غیر اختیاری طور پر طلاق کی نیت آجاتا ہے؟,"<p><p style=""text-align:justify;"">بیوی پر طلاق واقع ہونے کے لیے طلاق کے الفاظ کا ہونا ضروری ہے، زبان سے اگر طلاق کے الفاظ نہ کہے اور محض دل میں خیال یا وسوسہ آجائے  تو اس سے طلاق واقع نہیں ہوتی، نیز  کسی بھی لفظ سے طلاق کی نیت کرنے سے طلاق واقع نہیں ہوتی ہے، بلکہ اس کے لیے یہ ضروری ہے کہ وہ لفظ طلاق کی صلاحیت رکھتا ہو، اور اس میں طلاق کا احتمال موجود ہو۔ ایسا لفظ جو طلاق کا احتمال نہیں رکھتا اس سے اگر طلاق دینے کی نیت کی بھی تو  کوئی طلاق واقع نہیں ہوتی۔  اور جب ایسے الفاظ میں نیت کا اعتبار ہی نہیں تو قصداً نیت کے اقرار سے بھی طلاق واقع نہیں ہوگی۔</p><p style=""text-align:justify;"">لہذا صورتِ مسئولہ میں آپ کی بیوی پر کوئی طلاق واقع نہیں ہوئی ہے، نکاح بدستور قائم ہے، آپ وسوسہ اور شک کی طرف دہیان نہ دیں۔</p><p style=""text-align:justify;"">اور درج ذیل آیت کو بکثرت پڑھیں:</p><p style=""text-align:justify;""><span class=""ar_writing""> ﴿رَبِّ أَعُوذُ بِكَ مِنْ هَمَزَاتِ الشَّيَاطِينِ ، وَأَعُوذُ بِكَ رَبِّ أَنْ يَحْضُرُونِ﴾</span>( سورہ مومنون ، آیت 97، 98)  نیز  اللہ کا ذکر  خصوصاً کلمہ طیبہ بکثرت پڑھنے کااہتمام کریں۔</p><p style=""text-align:justify;""><span class=""ar_writing"">الدر المختار وحاشية ابن عابدين (رد المحتار) (4/ 224):</span></p><p style=""text-align:justify;""><span class=""ar_writing"">’’قال الليث: الوسوسة حديث النفس، وإنما قيل: موسوس؛ لأنه يحدث بما في ضميره. وعن الليث: لايجوز طلاق الموسوس‘‘. </span> فقط واللہ اعلم</p></p>",144008200775,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
18-04-2019,https://www.banuri.edu.pk/readquestion/تعویذ-میں-یا-بدوح-لکھنا/18-04-2019,تعویذ میں یا بدوح لکھنا,اکثر دکانوں میں ایک تعویز آویزاں ہوتا ہے، اسں پر ایک بڑا لفظ ’’یا بدوح ‘‘  لکھا ہوا ہوتاہے،  اس کے بارے میں آگاہ کریں!,"<p><p style=""text-align:justify;"">’’بدوح‘‘ (بفتح الباء وتخفیف الدال) عبرانی زبان میں اللہ تعالیٰ کا نام ہے، ”یا بدوح“  کا معنی ہوا ’’یا اللہ‘‘؛  لہٰذا ”یا بدوح“  پر مشتمل تعویذ کا استعمال شرعاً جائز ہے۔ (فتاوی حقانیہ، بحوالہ فتاویٰ دار العلوم دیوبند، از مفتی محمد شفیع عثمانی صاحب رحمہ اللہ بحوالہ حضرت مولانا محمد انور شاہ کشمیری نور اللہ مرقدہ) فقط واللہ اعلم</p></p>",144008200285,banuri,"('حظر و اباحت', 'mamnooaat-mubahat')","('تعویذات / عملیات', 'taweezat-amlyat')","('تعویذ ، دم درود کی حقیقت و احکام', 'taveez-dam-durood-ki-haqiqat-o-ahkam')"
14-05-2019,https://www.banuri.edu.pk/readquestion/عورت-کا-نماز-میں-مرد-کی-طرح-بیٹھنے-سے-نماز-میں-کیا-کوئی-نقصان-لازم-آتا-ہے/14-05-2019,عورت کے لیے نماز میں مرد کی طرح بیٹھنے کا حکم,عورت اگر نماز  میں مرد کی طرح بیٹھ جائے  تو کیا کوئی کراہت آئے گی؟,"<p><p style=""text-align:justify;"">عورتوں کے لیے پہلے اور  دوسرے قاعدے میں بائیں سرین کے بل، دونوں پیروں کو دائیں جانب نکال کر بیٹھنا مسنون ہے، لہذا اگر کوئی خاتون قعدے میں بغیر عذر کے مردوں کی طرح (یعنی دایاں پاؤں کھڑا کرکے بائیں پاؤں پر) بیٹھ جائے تو اس سے نماز تو ہوجائے گی، البتہ اس کے حق میں یہ مکروہ ہوگا۔</p><p style=""text-align:justify;""><span class=""ar_writing"">مراقي الفلاح</span> میں ہے:</p><p style=""text-align:justify;""><span class=""ar_writing"">""و"" يسن ""تورك المرأة"" بأن تجلس على أليتها وتضع الفخذ على الفخذ وتخرج رجلها من تحت وركها اليمنى؛ لأنه أستر لها"". ( حاشية الطحطاوي علي مراقي الفلاح، كتاب الصلاة، فصل في بيان سننها، ص: ٢٦٩) </span> فقط واللہ اعلم</p></p>",144008201034,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
18-05-2019,https://www.banuri.edu.pk/readquestion/اصل-والد-کے-بجائے-پالنے-والے-کا-نام-والدیت-میں-رکھنے-والے-شخص-کی-امامت/18-05-2019,اصل والد کے بجائے پالنے والے کا نام والدیت میں رکھنے والے شخص کی امامت,ایک شخص جو بے اولاد تھا اس نے ایک بچہ گود لیا اور اس کی ولدیت میں اپنا نام لکھوا دیا۔ اب وہ بچہ شادی شدہ ہے اور شناختی کارڈ میں ولدیت پالنے والے کی ہے سوال یہ ہے کہ:١۔کیا ایسے شخص کی امامت میں نماز پڑھنا جائز ہے ؟٢۔کیا اس لڑکے کا نکاح جائز ہے؟٣۔جب کہ ایسے شخص کے بارے میں کہا گیا ہے کہ وہ اس فعل کے بعد حالتِ کفر میں چلا جاتا ہے۔ تفصیل سے بتائیں  کہ موجودہ صورتِ حال میں اس شخص کی کیا سزا ہے اور کیا کفارہ ہے؟,"<p><p style=""text-align:justify;"">1۔ صورتِ مسئولہ میں مذکورہ شخص کو چاہیے  کہ وہ اپنی نسبت اصل والد کی طرف کرے، اور تمام قانونی کاغذات میں بھی ولدیت کی تصحیح کروائے، تاہم اگر قانونی پیچیدگیوں کی وجہ سے تبدیلی ممکن نہ ہو  یا نہایت پیچیدہ ہو تو اس صورت میں مذکورہ شخص عوام میں وضاحت کردے  کہ ولدیت میں جن کا نام ہے وہ میرے اصل والد نہیں ہیں، بلکہ انہوں نے صرف مجھے پالا ہے، میرے ذمہ دار  ہونے کی وجہ سے ان کا نام میرے کاغذات میں درج ہے۔</p><p style=""text-align:justify;"">اس وضاحت کے ساتھ مذکورہ شخص کے پیچھے نماز ادا کرنے میں حرج نہیں، بشرطیکہ وہ نماز کے احکامات سے واقف ہوں۔ اور اگر وہ وضاحت نہ کرے تو بھی اس کی اقتدا میں ادا کی گئیں نمازیں ادا ہوگئیں، ان کے اعادے کی ضرورت نہیں ہے۔</p><p style=""text-align:justify;"">۲۔مذکورہ شخص اگر بذاتِ خود نکاح کے موقع پر موجود تھا اور خود ایجاب و قبول میں شامل رہا تو اس کا نکاح شرعاً درست ہے۔</p><p style=""text-align:justify;"">۳۔ احادیثِ مبارکہ میں اپنے حقیقی والد کو چھوڑ کر کسی اور کی طرف بطورِ ولدیت نسبت کی سخت ممانعت ہے، بعض احادیث میں جانتے بوجھتے ایسا کرنے والے پر جنت حرام قرار دی گئی ہے، اور بعض روایات میں ہے کہ اسے کفر قرار دیا گیا ہے، اور بعض میں اسے موجبِ لعنت قرار دیا گیا ہے۔ اس طرح کی روایات کا مطلب شراح محدثینِ کرام رحمہم اللہ نے یہ بیان کیا ہے کہ اگر اسے حلال اور جائز سمجھ کر کرے تو کفر ہے اور جنت حرام ہے۔ البتہ اگر وہ اسے ناجائز ہی سمجھتے ہوئے غیرِ والد کی طرف بطورِ ولدیت نسبت کرے تو کفر لازم نہیں ہوگا، اور جنت بھی ہمیشہ کے لیے حرام نہیں ہوگی، لیکن جانتے بوجھتے ایسی نسبت کرنا کبیرہ گناہ ہوگا اور عذاب کا اندیشہ ہوگا۔ اور اس صورت میں کفر کا مطلب نعمتِ والد کی ناشکری ہوگا۔</p><p style=""text-align:justify;"">اور اگر انجانے میں ایسا ہوجائے، (یعنی کسی بچے کو بتایا ہی نہ جائے کہ اس کا حقیقی والد کون ہے، اور بڑوں نے اس کی نسبت غیر والد کی طرف  کی گئی اور یہ ساری زندگی دوسرے شخص کو اپنا والد سمجھتا یا کہتا رہا تو جب تک اسے حقیقت کا علم نہ ہو، اس صورت میں نسبت کرنے سے) یا غیر والد کی طرف نسبت بطورِ ولدیت نہ ہو، بلکہ اعتراف کرے کہ میرے حقیقی والد فلاں ہیں اور یہ شخص مجھے پالنے والا یا میرا سرپرست ہے تو ایسی صورت میں نہ کفر لازم آئے گا اور نہ ہی جنت حرام ہوگی۔ خود احادیثِ مبارکہ میں ہی علم رکھتے ہوئے نسبت کرنے اور بطورِ ولدیت نسبت کرنے کی قیودات موجود ہیں۔ فقط واللہ اعلم</p></p>",144008201206,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
26-04-2019,https://www.banuri.edu.pk/readquestion/کالے-دھاگے-پر-قرآن-پاک-پڑھ-کر-پھونکنے-کے-بعد-اسے-پہننے-یا-ہاتھ-وغیرہ-پر-باندھنے-کا-حکم/26-04-2019,کالے دھاگے پر قرآن پاک پڑھ کر پھونکنے کے بعد اسے پہننے یا ہاتھ وغیرہ پر باندھنے کا حکم,کالا یا کسی اور رنگ کا دھاگا  جس پر قرآن پاک پڑھ کر پھونکا گیا ہو اس کا پہننا جائز ہے؟,"<p><p style=""margin-left:0;margin-right:0;text-align:justify;""><span style=""background-color:#fff;"">ہاتھ میں کسی بھی رنگ کا دھاگا باندھنا  اگر کسی نفع کی امید یا نقصان سے بچاؤ کی نیت وعقیدہ سے ہو تو  اس عقیدہ کے ساتھ ہاتھوں میں دھاگا باندھنا درست نہیں ؛  اس لیے کہ  نفع ونقصان پہنچانے والی ذات اللہ تعالیٰ کی ہے ، اللہ ہی بھلائیاں عطا کرتے ہیں اور مصیبتوں سے بچاتے ہیں ،بلکہ بعض فقہاء نے اسے افعالِ کفر میں شمار کیا ہے، زمانہ جاہلیت میں لوگ گردن میں یا ہاتھ میں اپنے عقیدہ کے مطابق خود کو مصیبت سے بچانے کے لیے دھاگے باندھا کرتے تھے ، ان دھاگوں کو  ’’رتیمہ‘‘  کہا جاتا ہے ، فقہاء نے لکھا ہے : یہ ممنوع ہے، اور بعض فقہاء نے  اسے کفریہ کاموں میں شمار کیا ہے۔  البتہ اگر کسی بھی رنگ کے دھاگے پر قرآنِ پاک پڑھ کر پھونکنے کے بعد اسے بطورِ تعویذ ہاتھ وغیرہ پر باندھا یا پہنا جائے تو یہ جائز ہوگا، لیکن جہاں اشتباہ ہو یا لوگوں کا عقیدہ خراب ہونے یا بدگمانی میں مبتلا ہونے کا اندیشہ ہو تو اس سے اجتناب کرنا چاہیے۔</span></p><p style=""margin-left:0;margin-right:0;text-align:justify;""><span style=""background-color:#fff;"">بہر صورت بہتر یہ ہے کہ اگر کوئی شخص خود قرآنی دعائیں اور حفاظت کے مسنون اذکار پڑھ سکتاہے تو اسے چاہیے کہ وہ خود معوذات پڑھے، اور اس میں بہ نسبت تعویذ باندھنے کے ہرطرح کے شر سے حفاظت بھی زیادہ ہے، اور اس میں ایمان وعقیدہ متاثر ہونے کے بجائے اللہ تعالیٰ کی ذات پر ایمان اور اس سے تعلق مزید مضبوط ہوجاتاہے۔ اور اگر کوئی خود نہ پڑھ سکتاہو تو دھاگے پر پڑھوا کر اس پر گرہیں لگواکر گلے یا بازو میں پہننے کی بجائے کاغذ وغیرہ پر آیات یا مسنون اذکار وغیرہ پر مشتمل ادعیہ لکھ کر تعویذ پہن لیا جائے؛ کیوں کہ کلائی یا گلے میں دھاگا باندھنے میں ایک گونہ بدعقیدہ وبے راہ لوگوں سے مشابہت  ہے اور صحیح العقیدہ لوگوں کے اشتباہ کا ذریعہ بھی ہے۔</span></p><p style=""margin-left:0;margin-right:0;text-align:justify;""><span class=""ar_writing"">الدر المختار وحاشية ابن عابدين (رد المحتار) (6/ 363):</span></p><p style=""margin-left:0;margin-right:0;text-align:justify;""><span class=""ar_writing"">""(لا) يكره  ... (و) لا (الرتيمة) هي خيط يربط بأصبع أو خاتم لتذكر الشيء والحاصل أن كل ما فعل تجبرا كره وما فعل لحاجة لا، عناية. [فرع] في المجتبى: التميمة المكروهة ما كان بغير العربية.</span></p><p style=""margin-left:0;margin-right:0;text-align:justify;""><span class=""ar_writing""> (قوله: ولا الرتيمة) جمعها رتائم وتسمى رتمة بالفتحات الثلاث وجمعها رتم بالفتحات أيضاً يقال: أرتمت الرجل إرتاماً إذا عقدت في أصبعه خيطاً يستذكر به حاجته إتقاني عن أبي عبيدة قال الشاعر:</span></p><p style=""margin-left:0;margin-right:0;text-align:justify;""><span class=""ar_writing"">إذا لم تكن حاجاتنا في نفوسكم ... فليس بمغن عنك عقد الرتائم</span></p><p style=""margin-left:0;margin-right:0;text-align:justify;""><span class=""ar_writing"">قال في الهداية: وقد روي أن النبي صلى الله عليه وسلم أمر بعض أصحابه بذلك اهـ. وفي المنح: إنما ذكر هذا لأن من عادة بعض الناس شد الخيوط على بعض الأعضاء، وكذا السلاسل وغيرها، وذلك مكروه؛ لأنه محض عبث، فقال: إن الرتم ليس من هذا القبيل كذا في شرح الوقاية اهـ قال ط: علم منه كراهة الدملج الذي يضعه بعض الرجال في العضد. (قوله: التميمة المكروهة) أقول: الذي رأيته في المجتبى التميمة المكروهة ما كان بغير القرآن، وقيل: هي الخرزة التي تعلقها الجاهلية اهـ فلتراجع نسخة أخرى. وفي المغرب: وبعضهم يتوهم أن المعاذات هي التمائم وليس كذلك إنما التميمة الخرزة، ولا بأس بالمعاذات إذا كتب فيها القرآن، أو أسماء الله تعالى، ويقال: رقاه الراقي رقياً ورقيةً إذا عوذه ونفث في عوذته، قالوا: إنما تكره العوذة إذا كانت بغير لسان العرب، ولايدرى ما هو ولعله يدخله سحر أو كفر أو غير ذلك، وأما ما كان من القرآن أو شيء من الدعوات فلابأس به اهـ قال الزيلعي: ثم الرتيمة قد تشتبه بالتميمة على بعض الناس: وهي خيط كان يربط في العنق أو في اليد في الجاهلية؛ لدفع المضرة عن أنفسهم على زعمهم، وهو منهي عنه وذكر في حدود الإيمان أنه كفر اهـ. وفي الشلبي عن ابن الأثير: التمائم جمع تميمة وهي خرزات كانت العرب تعلقها على أولادهم يتقون بها العين في زعمهم، فأبطلها الإسلام، والحديث الآخر: «من علق تميمةً فلا أتم الله له»؛ لأنهم يعتقدون أنه تمام الدواء والشفاء، بل جعلوها شركاء؛ لأنهم أرادوا بها دفع المقادير المكتوبة عليهم وطلبوا دفع الأذى من غير الله تعالى الذي هو دافعه اهـ ط وفي المجتبى: اختلف في الاستشفاء بالقرآن بأن يقرأ على المريض أو الملدوغ الفاتحة، أو يكتب في ورق ويعلق عليه أو في طست ويغسل ويسقى. وعن «النبي صلى الله عليه وسلم أنه كان يعوذ نفسه» قال - رضي الله عنه -: وعلى الجواز عمل الناس اليوم، وبه وردت الآثار، ولا بأس بأن يشد الجنب والحائض التعاويذ على العضد إذا كانت ملفوفةً اهـ"".</span>فقط واللہ اعلم</p></p>",144008200490,banuri,"('ایمان و عقائد', 'aqaed')","('کفر و شرک اور ان کے احکام', 'kufr-o-shirk-aur-un-k-ahkam')","('کفر و شرک اور ان کی اقسام', 'kufr-o-shirk-aur-un-ki-aqsaam')"
24-05-2019,https://www.banuri.edu.pk/readquestion/بیٹی-کی-شرم-گاہ-کو-شہوت-کے-ساتھ-دیکھنے-کا-شک-ہونے-کا-حکم-حرمت-مصاہرت-شرم-گاہ-کے-کس-حصہ-کو-دیکھنے-سے-ثابت-ہوتی-ہے/24-05-2019,بیٹی نے باپ کی شرم گاہ کو شہوت کے ساتھ دیکھا یا نہیں، شک ہوتو حرمتِ مصاہرت کا حکم/ حرمتِ مصاہرت شرم گاہ کے کس حصہ کو دیکھنے سے ثابت ہوتی ہے؟,اگر بیٹی باپ کا فرج دیکھے اب معلوم نہیں کہ اس نے شہوت سے دیکھا باپ کو شک ہے تو کیا حرمتِ مصاہرت واقع ہوتی ہے؟ اور حرمتِ مصاہرت کےلیےفرج کو پورا دیکھنا ضروری ہے یا اگر شلوار کے اندر سے ایک سائیڈدیکھنا بھی کافی ہے؟,"<p><p style=""margin-left:0;margin-right:0;text-align:justify;""> بیٹی کے شہوت کے ساتھ اپنے والد کی شرم گاہ کو بلاحائل دیکھنے  سے حرمتِ مصاہرت ثابت ہوجاتی ہے، البتہ صرف شہوت کا شک ہونے سے حرمتِ مصاہرت ثابت نہیں ہوتی، بلکہ موقع محل، قرائن اور حالات کو دیکھ کر یا کسی اور ذریعے سے اگر والد کو یقین آجائے کہ بیٹی نے شہوت کے ساتھ دیکھا ہے اور باپ اس بات کی تصدیق کردے تو حرمتِ مصاہرت ثابت ہونے کی وجہ سے والد پر اپنی بیوی (یعنی اس بیٹی کی ماں) ہمیشہ کے لیے حرام ہوجائے گی، لیکن اگر والد کو شہوت کا یقین یا غالب گمان نہ ہو، بلکہ غلطی سے نظر پڑنے کا غالب گمان ہو اور وہ شہوت کی تصدیق نہ کرے تو پھر حرمتِ مصاہرت ثابت نہیں ہوگی۔ کسی قریبی مستند دار الافتاء میں جاکر مفتی صاحب کو سارا واقعہ بتاکر حکم معلوم کرلینا چاہیے۔</p><p style=""margin-left:0;margin-right:0;text-align:justify;"">سوال کا آخری حصہ کچھ مبہم ہے،  بہرحال مرد کی شرم گاہ کے کسی بھی حصہ کو بلا حائل دیکھنے سے حرمت مصاہرت ثابت ہوجائے گی، لیکن اگر درمیان میں شلوار یا کپڑا حائل ہو تو کپڑے کے اوپر سے شرم گاہ کی وضع دیکھنے سے حرمتِ مصاہرت ثابت نہیں ہوگی۔</p><p style=""margin-left:0;margin-right:0;text-align:justify;""><span class=""ar_writing"">الدر المختار وحاشية ابن عابدين (رد المحتار) (3/ 33):</span></p><p style=""margin-left:0;margin-right:0;text-align:justify;""><span class=""ar_writing"">""وناظرة إلى ذكره  .... والعبرة للشهوة عند المس والنظر لا بعدهما وحدها فيهما تحرك آلته أو زيادته به يفتى، وفي امرأة ونحو شيخ كبير تحرك قبله أو زيادته.</span></p><p style=""margin-left:0;margin-right:0;text-align:justify;""><span class=""ar_writing"">(قوله: وناظرة) أي بشهوة ... (قوله: وفي امرأة ونحو شيخ إلخ) قال في الفتح: ثم هذا الحد في حق الشاب، أما الشيخ والعنين فحدهما تحرك قلبه أو زيادته إن كان متحركاً لا مجرد ميلان النفس، فإنه يوجد فيمن لا شهوة له أصلاً كالشيخ الفاني، ثم قال: ولم يحدوا الحد المحرم منها أي من المرأة، وأقله تحرك القلب على وجه يشوش الخاطر قال ط: ولم أر حكم الخنثى المشكل في الشهوة، ومقتضى معاملته بالأضر أن يجري عليه حكم المرأة"".</span></p><p style=""margin-left:0;margin-right:0;text-align:justify;""><span class=""ar_writing"">الدر المختار وحاشية ابن عابدين (رد المحتار) (3/ 37):</span></p><p style=""margin-left:0;margin-right:0;text-align:justify;""><span class=""ar_writing"">""(وإن ادعت الشهوة) في تقبيله أو تقبيلها ابنه (وأنكرها الرجل فهو مصدق) لا هي.</span></p><p style=""margin-left:0;margin-right:0;text-align:justify;""><span class=""ar_writing"">(قوله: وإن ادعت الشهوة في تقبيله) أي ادعت الزوجة أنه قبل أحد أصولها أو فروعها بشهوة أو أن أحد أصولها أو فروعها قبله بشهوة، فهو مصدر مضاف إلى فاعله أو مفعوله وكذا قوله: أو تقبيلها ابنه، فإن كانت إضافته إلى المفعول فابنه فاعل والأنسب لنظم الكلام إضافة الأول لفاعله والثاني لمفعوله ليكون فاعل يقوم الرجل أو ابنه كما أفاده ح (قوله: فهو مضاف)؛ لأنه ينكر ثبوت الحرمة والقول للمنكر، وهذا ذكره في الذخيرة في المس لا في التقبيل كما فعل الشارح فإنه مخالف لما مشى عليه المصنف أو لا من أنه في التقبيل يفتى بالحرمة ما لم يظهر عدم الشهوة، وقدمنا عن الذخيرة نقل الخلاف في ذلك فما هنا مبني على ما في بيوع العيون"".</span>فقط واللہ اعلم</p></p>",144008201450,banuri,"('نکاح', 'nikah')","('محرمات و غیر محرمات', 'muharramat-o-gher-muharramat')","('نسبی محرمات', 'muharramat')"
05-05-2019,https://www.banuri.edu.pk/readquestion/ایزی-پیسہ-اکاونٹ-میں-مطلوبہ-رقم-پر-ملنے-والی-سہولیات/05-05-2019,ایزی پیسہ اکاؤنٹ میں مطلوبہ رقم پر ملنے والی سہولیات,کیا  ایزی پیسہ اکاؤنٹ میں مطلوبہ رقم پر ملنے والی سہولیات  سب سود کے زمرے میں آتی ہیں  یانہیں؟  اس پر ملنے والے کیش بیک کی سہولت اور روزانہ کے فری منٹ وغیرہ کا حکم کیا ہے؟,"<p><p style=""text-align:justify;"">’’ایزی پیسہ اکاؤنٹ ‘‘  ایک ایسی سہولت ہے جس میں آپ اپنی جمع کردہ رقوم  سے کئی قسم کی سہولیات حاصل کرسکتے ہیں، مثلاً: بلوں کی ادائیگی، یا رقوم کا تبادلہ، موبائل وغیرہ میں بیلنس کا استعمال وغیرہ ۔ نیز تحقیق کرنے پر یہ بھی معلوم ہوا ہے کہ ان کی پشت پر ایک بینک ہوتا ہے، telenor micro-financing bank ، یہ بھی ایک قسم کا بینک ہی ہے کہ جس میں عام طور پر چھوٹے سرمایہ داروں کی رقوم سود پر رکھی جاتی ہیں اور اس میں سے چھوٹے کاروباروں کے لیے سود پر قرض بھی دیا جاتا ہے۔</p><p style=""text-align:justify;"">اس کی فقہی حیثیت یہ ہے کہ اس اکاؤنٹ میں جمع کردہ رقم قرض ہے ، اور  چوں کہ قرض دے کر اس سے کسی بھی قسم کا نفع اٹھانا جائز نہیں ہے؛ اس لیے اس قرض کے بدلے کمپنی کی طرف سے دی جانے والی سہولیات وصول کرنا اور ان کا استعمال کرنا جائز نہیں ہے، لہذا   کمپنی  اکاؤنٹ ہولڈر کو اس مخصوص رقم جمع کرانے کی شرط پر  یومیہ فری منٹس اور میسیجز وغیرہ کی سہولت فراہم کرتی ہے یا رقم کی منتقلی پر ڈسکاؤنٹ وغیرہ دیتی ہے تو  ان کا استعمال جائز نہیں ہوگا، اس لیے کہ اس اکاؤنٹ میں رقم رکھوانا درحقیقت  قرض ہے، اور  قرض دینا تو فی نفسہ جائز ہے، لیکن کمپنی اس پر جو  مشروط منافع دیتی  ہے، یہ  شرعاً ناجائز ہے؛ اس لیے کہ قرض پر شرط لگا کر نفع  کے لین دین  کو نبی کریم ﷺ نے سود قرار دیا ہے۔ (مصنف بن أبی شیبہ، رقم:۲۰۶۹۰ )</p><p style=""text-align:justify;""> نیز   چوں کہ اس میں  مذکورہ اکاؤنٹ کھلوانا ناجائز معاملے کےساتھ مشروط ہے ؛ اس لیے یہ اکاؤنٹ کھلوانا یا کھولنا  بھی جائز نہیں ہوگا۔</p><p style=""text-align:justify;"">اگر کوئی ’’ایزی پیسہ اکاؤنٹ‘‘  کھلواچکاہو تو اس کے لیے یہ حکم ہے کہ وہ صرف اپنی جمع کردہ رقم واپس لے سکتاہے، یا صرف جمع کردہ رقم کے برابر استفادہ کرسکتاہے، اس رقم پر ملنے والے اضافی فوائد حاصل کرنا اس کے لیے جائز نہیں ہوں گے۔ فقط واللہ اعلم</p></p>",144008200727,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('سود کی تعریف اور احکام', 'sood-ki-tareef-or-ahkam')"
