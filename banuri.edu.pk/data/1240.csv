issued_at,link,title,question,answer,fatwa_number,dar_ul_ifta,kitab,bab,fasal
01-01-2010,https://www.banuri.edu.pk/readquestion/mardon-ka-bila-uzar-auraton-ki-taraf-say-rami-karnay-ka-hukum/01-01-2010,مردوں کابلاعذرعورتوں کی طرف سے رمی کرنے کا حکم,حج میں کچھ عورتوں نے تینوں دن رمی نہیں کی، ان کے مردوں نے ان کی طرف سے اداء کی، کیا ان عورتوں کی طرف سے ادا ہوگئی؟ اگرنہیں تو دم واجب ہوگا ؟ اورکتنا واجب ہوگا ؟,<p>صورت مسئولہ میں اگرمذکورہ عورتیں بوقت رمی معذور نہیں تھیں کہ خودہی رمی کرسکتی تھیں۔اس کے باوجوددوسروں نے ان کی طرف سے رمی کی تو ایسی صورت میں ان کی رمی اداء نہیں ہوئی ،ان پر دم واجب ہے ۔ حدودحرم میں ہر ایک اپنی طرف سے ایک بکری بطور دم اداء کریں ،فتاویٰ عالمگیری میں ہے : ولوترک الجمار کلھا اٴو رمی واحدة اٴو جمرة العقبة یوم الفخر فعلیہ شاة ۔ص:247۔ج1،ط،رشیدیہ فقط واللہ اعلم</p>,143101200167,banuri,"('حج', 'haj')","('حج / عمرہ', 'hajj-umrah')","('عورت کے لیے حج کی خاص شرائط', 'aurat-kay-liye-haj-ki-khas-sharaait')"
01-01-2010,https://www.banuri.edu.pk/readquestion/larka-burhape-ka-sahara-hai-kia-ye-hadees-hai/01-01-2010,لڑکا بڑہاپے کا سہارا ہے کیا یہ حدیث ہے؟,کیایہ حدیث صحیح ہےکہ : اگر کسی کے ہاں لڑکا پیدا ہوتاہے تو اللہ تعالیٰ فرماتاہے کہ میں نے تیرے بڑھاپے کا سہارا تجھے دیدیا اورلڑکی پیدا ہوتی ہے تو اللہ تعالیٰ فرماتے ہیں کہ تیرے بڑھاپے کا سہارا میں بنوں گا؟,<p>اس مفہوم کی کوئی حدیث ذخیرہ احادیث میں ہمیں نہیں ملی۔ فقط واللہ اعلم</p>,143101200423,banuri,"('علوم و فنون', 'uloom-funoon')","('حدیث و سنت', 'hadees-sunnat')","('حدیث کا معنی، مفہوم اور اقسام', 'hadees-ka-mana-mafhom-aur-aqsaam')"
01-01-2010,https://www.banuri.edu.pk/readquestion/nabaligh-bachay-ka-ehraam/01-01-2010,نابالغ بچے کا احرام,میرا سوال یہ ہے کہ کیا 4مہینے کے بچے کو عمرہ کے لیے احرام باندھنے اور بال کٹوانے کی ضرورت ہے ؟,<p>جی ہاں بچے کے احرام کی بھی ضرورت ہے، بچے کا سرپرست اس کا احرام بندھوائے،اس کی طرف سے نیت بھی کرے اور بال بھی کٹوائے ، البتہ بچے پر بڑوں کی طرح احرام کے آداب کی خلاف ورزی ہوجانے پر کوئی گرفت نہیں ہوتی۔ فقط واللہ اعلم</p>,143101200168,banuri,"('حج', 'haj')","('حج / عمرہ', 'hajj-umrah')","('فرضیت وشرائط حج', 'fardhiyat-o-sharaait-haj')"
01-01-2010,https://www.banuri.edu.pk/readquestion/bahalet-majbori-bank-ki-mulazimat-ka-hukum/01-01-2010,بحالت مجبوری بینک کی ملازمت کا حکم,یہ پتہ کرنا ہےکہ مجھے ایک سال سے زیادہ کا عرصہ ہوگیاہےکہ بےروزگارہوں، کافی کوشش کی لیکن کہیں ملازمت نہیں ملی، اس دوران گذارہ کرنےکےلیے کافی قرض لیناپڑا، اگراس دوران کسی کنونشل بینک مین ملازمت ملنے کےامکانات ہوںتوکیا کرناچاہئے وقتی طورپرکام کرلیناچاہئے ؟ تاکہ مزیدقرض نہ چڑھ جائےاورجوہےوہ اداہوتاجائےاورجیسےہی کوئی اورملازمت ملےبینک کی نوکری چھوڑدوں,<p>اگرسائل اضطراری کیفیت میں ہو یعنی فقروفاقہ کا شکارہواورکہیں سے قرض ملنے کی امید بھی نہ ہوتوبصورت مجبوری ضرورت کی حدتک اس ملازمت کو اختیارکرسکتاہے، جیسےہی کوئی حلال روزگار میسرآئے بینک کی نوکری چھوڑنالازم ہوگا خواہ ملنے والی حلال آمدنی بینک سے ملنے والے منافع سےکم ہو۔ فقط واللہ اعلم</p>,143101200424,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('متفرقات سود', 'mutafarriqat-e-sood')"
01-01-2010,https://www.banuri.edu.pk/readquestion/shohar-k-liye-biwi-ka-doodh-peena-makroh-hay/01-01-2010,شوہر کے لیے بیوی کا دودھ پینا مکروہ ہے,شریعت کا اس بارے میں کیا حکم ہے کہ اگر شوہر اپنی بیوی کا دودھ غلطی سے یا جان بوجھ کر پی لے تو اس کا کیا کفارہ ہے؟,<p>شوہر کے لیے بیوی کا دودھ پینا مکروہ تحریمی ہے ، اور اس پر توبہ و استغفار کرنا لازمی ہے، البتہ اس میں مالی کفارہ لازم نہیں ہے۔ فقط واللہ اعلم</p>,143101200169,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
01-01-2010,https://www.banuri.edu.pk/readquestion/shohar-ke-liy-biwi-ka-doodh-peena/01-01-2010,شوہر کے لیے بیوی کا دودھ پینا,کیا شوہر کے لیے بیوی کا دودھ پیناجائزہے؟زیادہ نہیں میرا مطلب ہے مباشرت کے دوران، اگرجائزنہیں توکیوں؟ میں نے سنا ہےکہ بیوی کا دودھ شوہرکےلیےجائزنہیں اوراس پر اس کے بچوں کا حق ہے( لیکن جس کے بچے ہی نہ ہوں) یا( بچے بڑے ہوچکے ہوں) تو بھی جائزنہیں، میرا مطلب ہےکہ زندگی میں ایک باربھی نہیں؟,<p>شوہر کےلیے اپنی بیوی کے پستان چھونے کی طرح منہ میں لینےکی تواجازت ہےبشرطیکہ دودھ نہ آئے اس لیے کےدودھ عورت کےبدن کا جزء ہےاوراجزائے انسانی کا استعمال درست نہیں ہےاگرچہ اس سے حرمت ثابت نہیں ہوتی۔ فقط واللہ اعلم</p>,143101200425,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
01-01-2010,https://www.banuri.edu.pk/readquestion/na-mehram-orat-per-nigah-parne-se-wazoo-ka-hukum/01-01-2010,نا محرم عورت پر نگاہ پڑنے سے وضو کا حکم۔,میرا سوال یہ ہے کہ ہم نیٹ استعمال کرتے ہیں، اور باوضو بیٹھنے ہوتے ہیں اس دوران نیٹ پر اکثر لڑکیوں کی تصاویر آجاتی ہے اور بعض اوقات وہ دو پیس پہنے ہوئی ہوتی ہیں، کیا اس سے ہمارا وضو ٹوٹتا ہے، یا نہیں اور کیا نماز کے لیے دوبارہ وضو کرنا پڑے گا مگر نظر ان پر پڑھ جائے۔,<p>صرف نظر پڑ جانے سے وضو نہیں ٹوٹتا جب تک وضو ٹوڑنے والی اشیاء میں سے کسی چیز کا وجود نہ ہو ، البتہ ایسی تصاویر دیکھنا گناہ ہے، حتی الامکان نظر دور رکھی جائیں۔ فقط واللہ اعلم</p>,143101200170,banuri,"('طہارت', 'taharat')","('وضو', 'wuzu')","('وضو،فرائض،سنن،آداب اور وضو توڑنے والی اشیاء', 'wuzo-faraidh-sunan-aadab-or-wuzo-tornay-wali-ashya')"
01-01-2010,https://www.banuri.edu.pk/readquestion/brandi-ka-bator-e-ilaj-istemal-ka-hukum/01-01-2010,برانڈی کا بطورعلاج استعمال کا حکم,آج کل لوگ نزلہ زکام میں بچوں کوبرانڈی پلاتے ہیں اورکچھ لوگ سینےپربرانڈی ملتے ہیں علاج کےطورپر،آپ سےمعلوم کرناہےکہ علاج کے لیےبرانڈی پینایاسینےپرملناجائزہے؟ہومیوپیتھک ادویہ میں بھی کچھ مقدارالکوحل کی شامل کی جاتی ہے، کیاہومیوپیتھک ادویہ لیناجائزہےیاوہ بھی حرام کےزمرے میں آئے گی؟,<p>برانڈی میں تقریباً 60% فیصد الکوحل شامل ہوتی ہے اوریہ خالص شراب کی ایک اعلیٰ قسم ہے اس لیےجب نزلہ زکام وغیرہ کےعلاج کےلیے دیگرطریقہ علاج موجودہیں توبچوں کوبرانڈی پلانا یاسینےپرلگانا جائزنہیں ہے، اس لیےکہ ناپاک چیزجس طرح استعمال کرنا منع ہے اسی طرح جسم پرلگانا بھی منع ہے۔ جہاں تک ہومیوپیتھک ادویہ کا تعلق ہے تواس میں شامل الکوحل کی قسم نہیں ہے اس لیے ہومیوپیتھک ادویہ کا استعمال جائزہے۔</p>,143101200426,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('حرام اشیاء سے علاج و دوا', 'haram-ashya-say-ilaj-o-dawa')"
01-01-2010,https://www.banuri.edu.pk/readquestion/wali-ki-ijazat-k-beghair-a-aqila-balighah-k-nikah-us-ki-razamandi-sai-jaez-hai/01-01-2010,ولی کی اجازت کے بغیر عاقلہ بالغہ کا نکاح اس کی رضامندی سے جائز ہے,السلام علیکم ورحمة اللہ وبرکاتہمیرا نام حسان ہے، میں حافظِ قرآن اور کراچی یونیورسٹی سے پی۔ ایچ۔ ڈی کررہاہوں۔ ایک اچھے سلجھے ہوئے اور امیرخاندان سے تعلق ہے۔ میں اس وقت انتہائی سنگین مسئلے کا شکار ہوں اس مسئلے کی وجہ سے میری دنیا اور آخرت دونوں داؤ پر لگ گئے ہیں۔ مسئلہ یہ ہے کہ میں نے جس لڑکی سے شادی کی ہے اس کی والدہ اور بہن بھائی غیرملکی ہیں، وہ اس لڑکی کو چھوڑکر کینیڈا چلے گئے تھے وہ یہاں اکیلی تھی اور اس کا کوئی سہارانہ تھا،بنا اس کی فکر اور پروا کیے ہوئے اس کوبالکل تنہا چھوڑکر سب چلے گئے۔ میں نے اس لڑکی کا سہارا بننے کے لیے اس سے شادی کرکے اس کوایک فلیٹ لے کردیا اس کے سب اخراجات کی ذمہ داری لی۔ ہمارا نکاح میرے ایک قریبی مولاناصاحب نے چار گواہوں کی موجودگی میں اور لڑکی کی اجازت سے پڑھایا۔ اور ماشاء اللہ اب ہم خوش و خرم زندگی گزار رہے ہیں۔مسئلہ یہ ہے کہ آج میری ایک مولاناصاحب سے ملاقات ہوئی جنہوں نے بتایا کہ لڑکی کے ولی کی اجازت کے بغیر تم نے اس سے نکاح کیا، بے شک اس کاسہارا بنے، پر حدیث کے مطابق یہ نکاح باطل ہے اورتم اس سے زنا کرچکے، تم دونوں کے نکاح کی کوئی حیثیت نہیں۔ ان کی اس بات کے بعد میری راتوں کی نیند حرام ہوگئی اور مجھے کچھ سمجھ نہیں آرہا۔ برائے مہربانی مدد فرمائیں اور وضاحت فرمائیں کہ مجھے کیا کرنا چاہیے؟جزاک اللہ تعالیٰ خیراً,<p>عاقلہ بالغہ لڑکی کانکاح ﴿اس کی رضامندی سے﴾ ولی کی اجازت کے بغیر منعقد ہوجاتاہے۔ بصورتِ مسؤلہ مذکورہ لڑکی عاقلہ بالغہ ہے اورچارگواہوں کی موجودگی میں اس کی رضامندی سے نکاح کیا گیاہے لہٰذا نکاح شرعاً منعقد ہوچکاہے، میاں بیوی کا تعلق جائزہے۔ مذکورہ مولاناصاحب کی بات درست نہیں ہے۔ فقط واللہ اعلم</p>,143101200695,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
01-01-2010,https://www.banuri.edu.pk/readquestion/sahib-istitaat-admi-ke-haj-na-karnay-se-mutaalik-ek-waed-ki-tehkek/01-01-2010,صاحب استطاعت آدمی کے حج نہ کرنے سے متعلق ایک وعید کی تحقیق۔,کیا یہ حدیث ٹھیک ہے کہ جو شخص صاحبِ حیثیت ہوتےہوئےحج یا عمرپرنہیں گیا توقیامت کے دن اس کےماتھے پرکافر لکھاہوگا، اگرہےتوحوالہ سےراہنمائی فرمائیں۔,<p>اس طرح کی حدیث ہمیں نہیں ملی البتہ اس بارے میں حضورصلی اللہ علیہ وسلم کا یہ ارشاد موجود ہے: جو شخص صاحب حیثیت ہوتے ہوئےجج فرض ادا نہ کرےاوراس کا کوئی عذربھی نہ ہواس کی مرضی چاہے یہودی ہوکرمرےچاہےنصرانی ہوکر۔ (مشکواۃ المصابیح بحوالہ سنن دارمی ص؛222) فقط واللہ اعلم</p>,143101200171,banuri,"('حج', 'haj')","('حج / عمرہ', 'hajj-umrah')","('متفرقات حج و عمرہ', 'mutafarriqat-e-haj-o-umrah')"
01-01-2010,https://www.banuri.edu.pk/readquestion/gher-muslim-ko-salam-karna-ya-salam-ka-jawab-dena/01-01-2010,غیر مسلم کو سلام کرنا یا سلام کا جواب دینا,غیرمسلم کو سلام کیاجاسکتاہےیانہیں؟ کافرکو بلاضرورت ابتداءً سلام کرنا یاوہ سلام کرے تو جواب میں وعلیکم یا ھداک اللہ کہنا چاہئے ؟,<p>غیرمسلم کو ابتداءً سلام کرنا جائزنہیں ہے اوراگرغیرمسلم سلام میں پہل کردےتوجواب میں صرف وعلیکم یا ھداک اللہ یا والسلام علیٰ من التبع الھدیٰ کہنا چاہئے۔ فقط واللہ اعلم</p>,143101200427,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('غیر مسلموں کے حقوق', 'gher-muslimon-k-huqoq')"
01-01-2010,https://www.banuri.edu.pk/readquestion/deemak-sai-hifazat-k-lyai-amal/01-01-2010,دیمک سے حفاظت کے لیے عمل,السلام علیکم اگرگھرمیں دیمک آجائے تواس کو مکمل طورپر بھگانے کے لیے کیاعمل کریں؟ کیاپڑھ کردم کریں؟ جزاک اللہ,<p>سورة المطففین﴿التطفیف، پارہ عمّ﴾ اس چیزیاجگہ پرپڑھیں جہاں دیمک لگی ہوئی ہو۔ فقط واللہ اعلم</p>,143101200696,banuri,"('حظر و اباحت', 'mamnooaat-mubahat')","('تعویذات / عملیات', 'taweezat-amlyat')","('تعویذ ، دم درود کی حقیقت و احکام', 'taveez-dam-durood-ki-haqiqat-o-ahkam')"
01-01-2010,https://www.banuri.edu.pk/readquestion/mahram-se-pardey-ka-hukum/01-01-2010,محرم سے پردے کا حکم۔,میں یہ پوچھنا چاہتاہوں کہ کیا کوئی عورت کسی محرم سے پردہ کرسکتی ہے مثلاً اپنے سسر سے، کیا یہ جائز ہوگا؟,<p>محارم سے پردہ تونہیں ہے، البتہ موجودہ دور میں بلاضرورت اختلاط سے گریزکیا جائےاوراگر کسی فتنہ کا اندیشہ ہوتو فتنہ کے ڈر سےبعض محرم سے پردہ بھی کیا جائے گا۔ فقط واللہ اعلم</p>,143101200172,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('لباس ، احکام و آداب', 'libas-ahkam-o-aadab')"
01-01-2010,https://www.banuri.edu.pk/readquestion/kiston-per-kisi-chez-ki-khared-o-farokht-ka-hukum/01-01-2010,قسطوں پر کسی چیز کی خریداری کا حکم,مجھے ایک مسئلہ معلوم کرنا تھا کہ مجھے موٹرسائیکل کی ضرورت تھی لیکن میں مکمل ادائیگی پر نہیں خرید سکتا ماہانہ قسطوں پرلے سکتاہوں لیکن ماہانہ قسطوں پرڈیلر کو کچھ رقم زائد دینی پڑتی ہےکہ قسطوں پر موٹرسائیکل خریدنا جائزہے، سود میں تو نہیں آتا؟,<p>قسطوں پر موٹرسائیکل یا کوئی بھی چیزخریدنا جبکہ قسطوں کی قیمت نقد ادائیگی کی بنسبت زائدبھی ہوتی ہے جائز ہے بشرطیکہ کل قیمت اورماہانہ اقساط ابتداء ہی میں طے کرلی جائیں اوربعد میں اس میں کسی بھی نام سے کسی قسم کا اضافہ نہ کیا جائے اورنہ ہی قسطوں کی ادئیگی میں تاخیر کی وجہ سے کوئی اضافی رقم لی جائے۔ فقط واللہ اعلم</p>,143101200428,banuri,"('معاملات', 'muamlat')","('بیع / تجارت', 'bay-tijarat')","('نقد اور ادھار خرید و فروخت کے احکام', 'naqd-o-udhar-khareed-o-farokht-k-ahkam')"
01-01-2010,https://www.banuri.edu.pk/readquestion/t-v-pr-ulma-ky-aslahe-program-daikhna/01-01-2010,ٹی وی پر علماء کے اصلاحی پروگرام دیکھنا,السلام علیکم! آج کل ٹی وی پر آکر بیان وغیرہ کرنا جیسے مولانا طارق جمیل صاحب ، مولانا الیاس گھمن صاحب آکر کررہے ہیں جس سے ہمیں فائدہ بھی ہورہا ہے تو کیا اسے دیکھنا جائز ہے؟ اور جو اس ہر اعتراض کرے تو اسے کیا جواب دیا جائے؟,<p>ٹی وی پر آنے والے پروگرام میں چونکہ تصویر بھی ہوتی ہے جو کہ شرعا ناجائز ہے اور پھر دیکھنے والا صرف جائز پروگراموں تک محدود نہیں رہتا بلکہ ٹی وی کا سحر اسے مسحور کردیتاہے ،اس کے علاوہ ایسے پروگرام بھی آٹے میں نمک کے برابر ہوتے ہیں جب کہ خلاف شرع پروگراموں کی بھرمار ہوتی ہے ،سب سے بڑھ کر یہ آج تک ٹی دیکھ کر نہ کوئی کرکٹر بنا نہ ڈاکٹر بنا تو وہ دین دار کیسے بن سکتا ہے جب کہ دین سب سے قیمتی متاع ہے اور قیمتی چیز کے حصول کی شرائط بھی کڑی اور سخت ہوتی ہیں،ان مختصر گزارشات کے بعد اب آپ خود فیصلہ کرلیں کہ مذھبی پروگراموں کا دیکھنا بھی کتنا مذہبی ہے۔</p>,143101200697,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
01-01-2010,https://www.banuri.edu.pk/readquestion/sakht-srdi-men-brandi-ka-istimal/01-01-2010,سخت سردی میں برانڈی کا استعمال,میری بہن لندن میں رہتی ہے اس نے مجھے بتایا کہ بہت سارے مسلمان یہاں برانڈی (BRANDY) استعمال کرتےہیں تاکہ خود کواوراپنے بچوں کو گرم رکھ سکیں اوریہ لوگ کہتےہیں کہ یہ حلال ہے؟کیاآپ مجھے اس کا جواب دیں گےکہ یہ حلال ہے یاحرام جبکہ یہاں شدیدترین سردی ہوتی ہے، عموماًبرانڈی میں 35% تا 60% فیصد الکوحل شامل ہوتاہے۔,<p>برانڈی شرابِ خالص کی ایک قسم ہےاس کا استعمال قطعاً ناجائزہے، سردی سے بچنےکےلیےاورذرائع بھی ہیں ان کا استعمال کیاجائے۔ فقط واللہ اعلم</p>,143101200429,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
01-01-2010,https://www.banuri.edu.pk/readquestion/tv-ki-khareed-o-farokht-ka-or-is-ki-repairing-ka-hukum/01-01-2010,ٹی وی کی خرید و فروخت اور اس کی ریپیئرنگ کا حکم۔,میرےخالوکی صدرمیں ٹی وی کی دکان ہےوہ ٹی وی صحیح کرکے بھی بیچتےہیں اورنئےٹی وی بھی بیچتے ہیں، کیا یہ کام حلال ہے؟,<p>ٹی وی چونکہ گناہ کا آلہ ہے اس لیے اس کی خریدوفروخت یا ریپیئرنگ وغیرہ کا کام اوراس کی آمدن حلال نہیں۔ فقط واللہ اعلم</p>,143101200174,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
01-01-2010,https://www.banuri.edu.pk/readquestion/lese-shuda-zamin-per-bani-hoi-bulding-ki-farokht-ka-hukum/01-01-2010,لیز شدہ زمین پر بنی بلڈنگ کی فروخت کا حکم,میں یہ جاننا چاہتاہوں کہ اگرآپ نے کوئی زمین لیزپرلی99 سال کے لیے اور اس پرآپ نے بلڈنگ تعمیر کی ، کیا اس بلڈنگ کوزیادہ قیمت پرفروخت کیا جاسکتاہے؟ مثلاً آپ نے زمین 50٫000٫00 کی خریدی اوراس پر 50٫000٫00 کی لاگت سے بلڈنگ تعمیر کی، کیا اس بلڈنگ کو ایک کروڑ یا زیادہ پر فروخت کیا جاسکتاہے؟,<p>مروجہ طریقہ کے مطابق لیز پر لی گئی زمین پربلڈنگ تعمیر کرنا اوراسے اضافی قیمت پرفروخت کرنا جائز ہے، شرعاً کوئی ممانعت نہیں ہے۔ فقط واللہ اعلم</p>,143101200430,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
01-01-2010,https://www.banuri.edu.pk/readquestion/darhee-ktwany-ka-kaffara/01-01-2010,داڑھی کٹوانے کا کفارہ,مفتی صاحب السلام علیکم ورحمۃاللہایک ساتھی ہے جو ایک کمپنی کےانٹرویو میں سلیکٹ ہو گئے مگر کمپنی نے شرظ رکھی کہ ڈاڑھی نکالنی ہڑے گی اور جب یہ بات گھر والوں کو معلوم ہوئی تو انہوں نے بھی ڈاڑھی نکالنے پر مجبورکیا ساتھی نے گھر والوں سے کہا کہ میں دوسری کمہنی میں کوشش کرونگا لیکن گھر والوں نے نہیں مانا اور مجبور کیا اور اس دوست نے نہ چاہتے ہوئے کہا کہ میں داڑھی تو نکال لوں گا مگر شرط یہ ہے کہ جب تک دوبارہ ویسی ہی نہ آئے گھر نہیں آونگا تو کہا کہ ٹھیک ہے بعد میں رکھ لینا اسنے اسی کمپنی میں دس ماہ تک کام کہا پھر دوسری کمپنی جوائنٹ کی اور وہاں سے داڑھی رکھنی شروع کی اور بڑھنے کے بعد گھر گیا ،وہ داڑھی نکالنے کا کفارہ معلوم کرناچاہتاہے مدلل جواب دیکر ممنون فرمائیں,<p>یہ شخص بھت بڑے گناہ کا مرتکب ہوا ہے، صدق دل سے ندامت کے ساتھ اپنے اس عمل پر اللہ پاک کی بارگاہ میں توبہ کرے اور آئیندہ کچھ بھی ہوجائے اس طرح کی غلطی کے نہ دھرانے کا پختہ عزم رکھے۔ واللہ اعلم</p>,143101200699,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('بالوں کے احکام و آداب', 'baloon-k-ahkam-o-aadab')"
01-01-2010,https://www.banuri.edu.pk/readquestion/brandi-ka-bator-elaj-istimal-ka-hukum/01-01-2010,برانڈی کا بطور علاج استعمال کا حکم۔,آج کل لوگ نزلہ زکام میں بچوں کوبرانڈی پلاتے ہیں اورکچھ لوگ سینےپربرانڈی ملتے ہیں علاج کےطورپر،آپ سےمعلوم کرناہےکہ علاج کے لیےبرانڈی پینایاسینےپرملناجائزہے؟ہومیوپیتھک ادویہ میں بھی کچھ مقدارالکوحل کی شامل کی جاتی ہے، کیاہومیوپیتھک ادویہ لیناجائزہےیاوہ بھی حرام کےزمرے میں آئے گی؟,<p>برانڈی میں تقریباً 60% فیصد الکوحل شامل ہوتی ہے اوریہ خالص شراب کی ایک اعلیٰ قسم ہے اس لیےجب نزلہ زکام وغیرہ کےعلاج کےلیے دیگرطریقہ علاج موجودہیں توبچوں کوبرانڈی پلانا یاسینےپرلگانا جائزنہیں ہے، اس لیےکہ ناپاک چیزجس طرح استعمال کرنا منع ہے اسی طرح جسم پرلگانا بھی منع ہے۔ جہاں تک ہومیوپیتھک ادویہ کا تعلق ہے تواس میں شامل الکوحل کی قسم نہیں ہے اس لیے ہومیوپیتھک ادویہ کا استعمال جائزہے۔ فقط واللہ اعلم</p>,143101200175,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
01-01-2010,https://www.banuri.edu.pk/readquestion/hela-askat-ka-hukum/01-01-2010,حیلہ اسقاط کا حکم,کیانمازجنازہ کےبعد حیلہ کرنا جائزہےکہ نہیں، تفصیل سے جواب دیں۔,<p>مروجہ حیلہ اسقاط جائزنہیں ہے۔ حضورصلی اللہ علیہ وسلم ،صحابہ کرام رضی اللہ عنھم اورأئمہ مجتہدین سے اس کا کوئی ثبوت نہیں ملتا۔ تفصیل کے لیے مفتی اعظم حضرت مفتی محمد شفیع صاحب رحمہ اللہ کا رسالہ حیلہ اسقاط (مشمولہ جواہرالفقہ) مطالعہ فرماسکتے ہیں۔ فقط واللہ اعلم</p>,143101200431,banuri,"('ایمان و عقائد', 'aqaed')","('بدعات اور رسوم', 'bidaat-rasoomat')","('بدعت اور اس کی اقسام', 'bidaat-aur-us-ki-aqsaam')"
01-01-2010,https://www.banuri.edu.pk/readquestion/pak-qatar-family-takaful-main-jab-krna/01-01-2010,پاک قطر فیملی تکال میں ملازمت اختیار کرنا,السلام علیکم،میں ایک پرائیوٹ لائف انشورنس میں اکاؤنٹس کی ملازمت کرتا تھا،اب میں نے وہاں سے استعفیٰ دے دیا ہے اور پاک قطر تکافل میں ملازمت اختیار کر لی ہے۔کیا یہ حقیقت میں اسلامی ہے؟ اگر نہیں تو میں نے تو ویسے بھی رسمی انشورنس سے استعفی دیا ہے۔اب کیا مجھے پاک قطر تکافل جوائن کرنا چاہئے؟,<p>رسمی انشورنس اور اسلامی نام سے جاری مروجہ انشورنس کمپنیوں میں سوائے نام کے کوئی فرق نہیں ہے،کام دونوں کا ناجائز ہے لہذا کسی بھی انشورنس کمپنی میں ملازمت اختیار کرنا درست نہیں ہے۔آپ کو چاہیئے کہ جب ایک بار ہمت کر کے انشورنس کمپنی کو خیر باد کہہ دیا ہے تو اب دوبارہ کسی ایسی کمپنی میں ملازمت اختیار کرنے کے بجائے حلال اور پاکیزہ روزگار تلاش کریں اللہ آپ کا حامی و ناٖصر ہو۔</p>,143101200700,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('بیمہ زندگی / انشورنس / تکافل', 'bima-zindagi-insurance-takaful')"
01-01-2010,https://www.banuri.edu.pk/readquestion/iddat-ke-mutaalik-ek-masla/01-01-2010,عدت کے متعلق ایک مسئلہ۔,میرے شوہرکادوہفتے پہلے انتقال ہواہے، میں عدت میں ہوں، میرابیٹاکچھ دنوں بعدملازمت کےلیے ملک سےباہرجارہاہے،گھرمیںمیں اورمیری بیٹی (عمر25سال) ہے، کیا ایسی صورت میں میں اپنی عدت کی بقیامدت اپنے بھائی کےگھرجاکرپوری کرسکتی ہوں؟,<p>جب تک کسی جانی یامالی نقصان کا قوی اندیشہ نہ ہواورشوہر کےگھرمحفوظ طریقے سے رہنےکابندوبست بھی ہو اس وقت عورت کے ذمہ لازم ہےکہ اسی گھرمیں عدت گزارےجس میں عدت لازم ہوئی ہو، بصورت دیگر بھائی کےگھرمنتقل ہونےکی اجازت ہے۔ فقط واللہ اعلم</p>,143101200176,banuri,"('طلاق', 'talaaq')","('عدت', 'iddat')","('عدت', 'iddat')"
01-01-2010,https://www.banuri.edu.pk/readquestion/call-center-min-mulazmet-ka-hukum/01-01-2010,کال سینٹر میں ملازمت کا حکم,حضرت یونائیٹڈ بینک لمیٹڈ() کال سینٹر میں ملازمت کرناچاہتاہوں، آیا کہ یہ ملازمت حرام ہے یا حلال ؟جائزاورناجائز میں کیافرق ہے؟ کیونکہ آپ کے اکثربینک سے متعلق سوالات میں جائز اورناجائز کالفظ دیکھا ہے، حرام اورحلال کا نہیں، وضاحت کردیجیے۔,<p>یہ ملازمت ناجائزہے۔ نیزجائزاورحلال میں اورناجائزاور حرام ، حکم اورنتیجہ کے اعتبارسے ایک ہی ہیں، صرف تعبیرکافرق ہوتاہےاوریہ فرق حرمت وحلت کے ثبوت کے دلائل کی وجہ سےہوتاہےیعنی جوحکم قرآن کریم کے الفاظ میںوضاحت کے ساتھ موجود ہواسے اصلاحی اعتبارسےحلال یا حرام کہتے ہیں اورجوحکم قرآن کریم کے مفہوم سے ثابت ہویااحادیث کے مفہوم ومقصد سے ثابت ہورہاہواسے جائزیاناجائز سےتعبیر کرتے ہیں۔ فقط واللہ اعلم</p>,143101200432,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('متفرقات سود', 'mutafarriqat-e-sood')"
01-01-2010,https://www.banuri.edu.pk/readquestion/saving-certificate-pr-zakat-ky-wjoob-ka-hkm/01-01-2010,سیونگ سرٹیفیکیٹ پر زکاۃ کے وجوب کا حکم,کیا سیونگ سرٹیفیکٹ پر بھی زکاۃ ضروری ہے؟,"<p><p style=""text-align:justify;"">جی ہاں، سیونگ سرٹیفکیٹ کی مد میں جمع کردہ اصل رقم کی مالیت تنہا یا دیگر ملکیتی رقوم کے ساتھ مل کر نصاب کے برابر ہو اور اس پر سال گزر جائے تو اس پر بھی زکاۃ  واجب ہوگی۔ سیونگ سرٹیکفیٹ سے نفع حاصل کرنا جائز نہیں ہے، لہٰذا نفع کی رقم مالیاتی ادارے سے وصول ہی نہ کی جائے۔ فقط واللہ اعلم</p></p>",143101200701,banuri,"('زکات', 'zakat')","('زکوٰۃ / صدقات', 'zakat-sadaqat')","('وجوب زکوٰۃ کی تفصیل', 'wujob-e-zakat-ki-tafseel')"
01-01-2010,https://www.banuri.edu.pk/readquestion/ayat-kareema-ka-wird-karna/01-01-2010,آیت کریمہ کا ورد کرنا,میں گزشتہ تین ماہ سے آیت کریمہ کا ورد کررہی ہوں بہت مشکل میں ہوں پہلے ایک ہزار یا دوہزارمرتبہ پڑھتی تھی اب عشاء کےبعد313 مرتبہ اول وآخر11 باردرودشریف کے ساتھ پڑھتی ہوں اوردعاکرتی ہوں، پر کسی نےکہا کہ مسلسل اس کا ورد کرنے سےالٹااثرہوتاہے اتنا زیادہ نہیں پڑھناچاہئے یہ جلالی ورد ہے، کیا یہ بات صحیح ہے نیز میں اسےروزانہ پڑھنا جاری رکھوں یانہیں؟,<p>آیت کریمہ پرجوقرآن کریم کی آیت ہےاس کے پڑھنےسےکوئی الٹااثرنہیں ہوتا، آپ اس کا وردجاری رکھناچاہیں تورکھ سکتی ہیں، مصائب اور پریشانیوں کودورکرنے لیے مجرب عمل ہے۔ فقط واللہ اعلم</p>,143101200177,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('مسنون دعائیں', 'musnoon-duayen')"
01-01-2010,https://www.banuri.edu.pk/readquestion/mehram-orton-ke-hath-perda-min-shamil-hen/01-01-2010,محرم عورتوں کے ہاتھ پردہ میں شامل ہیں,مجھے یہ معلوم کرنا ہے محرم عورت کےہاتھ کا شرعی پردہ کہاں تک ہےکیا محرم عورت اپنے محرم مردوں کے سامنے آسکتی ہیں جبکہ ہاف آستین والے کپڑے پہنی ہوئی ہوں اس کا کیا حکم ہے؟,<p>عورت کے اپنے محارم سے جن اعضاء کا پردہ ہے ہاتھ ان میں شامل نہیں اس لیے اپنے محرم مردوں کے سامنے ہاف آستین والے کپڑوں میں آنا درست ہے لیکن آج کل کے ماحول میں حتی الامکان احتیاط برتی جائے۔ فقط واللہ اعلم</p>,143101200433,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('پردے کے احکام', 'pardey-ke-ahkam')"
01-01-2010,https://www.banuri.edu.pk/readquestion/face-book-per-mazhabi-ekhtilaf-ke-mabahison-men-shamil-hona/01-01-2010,فیس بک پر مذہبی اختلاف کے مباحثوں میں شامل ہونا,مجھے آپ سے یہ سوال پوچھناتھا کہ کہ ہم فیس بک استعمال کرتے ہیں اس میں ہم ویڈیوزاورفوٹواپ لوڈ کرتے ہیں اوردوست اس پر کمنٹس دیتے ہیں بعض اوقات کمینٹس میں جھگڑابھی ہوجاتاہےپھربات مذہب اور مذہبی جماعتوں پرآجاتی ہے پھرعقائد کا سامنا کرنا پڑتا ہے اوریوں بریلوی، غیرمقلد، شیعہ وغیرہ سے مناظرے چھڑ جاتے ہیں اوردوستی دشمنی میں تبدیل ہوجاتی ہے، لہٰذا آپ کی راہنمائی کی ضرورت ہےکہ یہ صحیح کررہےہیں یاغلط؟ہمیں ان لوگوں کوجواب دیناچاہئےیا سکوت اختیارکرناچاہئے؟اوراس حوالہ سے وقت کا تقاضا کیا ہے؟,<p>کوئی بھی ایسا کام جو آگے چل کر فتنہ وفساد کا ذریعہ بنے اس سے اجتناب کرناضروری ہے خصوصاًجبکہ وہ فتنہ مذہبی رخ اختیارکرلےتو مزید احتیاط کی ضرورت ہے، نیزویڈیواورفوٹووغیرہ جس طرح خود بنانا اورکھینچنا حرام ہیں اسی طرح کسی اورکی بنائی ہوئی ویڈیویاتصاویر شائع کرنا اوراس کو پھیلانابھی شرعاً ممنوع ہے۔ مزیدیہ کہ فیس بک پرکس وناکس کواظہارِخیال کی آزادی کا پلیٹ فارم فراہم کرتاہے جس میں باطل عقائدونظریات والےلوگ کمزوراہل ایمان کے ایمان پرڈاکہ ڈالنے کی کوشش کرتے ہیں بلکہ اس کے لیے باقاعدہ منظم کام بھی کررہے ہیں اس لیے احتیاط اسی میں ہےایسےتالاب میں کودنےسے اجتناب کیا جائے جہاں خود کےڈوبنےکاخدشہ ہو، ہاں اگرکوئی شخص اپنے ایمان اورعقائدمیں اس قدرمضبوط ہوتودوسروں سے متاثرہونےکےبجائےخوددوسروں کےلیےہدایت وراہنمائی کا ذریعہ بن سکتاہوتوحدود شرع میں رہتے ہوئے اس پلیٹ فارم کواستعمال کرنے کی گنجائش نکل سکتی ہے۔ فقط واللہ اعلم</p>,143101200178,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
01-01-2010,https://www.banuri.edu.pk/readquestion/orat-ka-bazar-se-ba-parda-soda-sulf-lana/01-01-2010,عورت کا با پردہ بازار سے سودا سلف لانا,عورتوں کا بازار میں سوداسلف کے لیے بغیر محرم کے باپردہ جانا کیسا ہےحال یہ ہےکہ گھرکےمرداپنی کاہلی کی وجہ سے ساتھ نہ جاتے ہوں یااپنی مصروفیت کاعذر کرتے ہوں ؟,<p>عورت کےذمہ گھرکےامورکی انجام دہی ہے، باہر کے کام عورت کے نہیں مرد کے ذمہ لازم ہیں اس لیے جب گھر میں مرد بھی موجودہیں تو آج کل کے ماحول میں عورت کا بازار جانادرست نہیں ہے۔ فقط واللہ اعلم</p>,143101200434,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('پردے کے احکام', 'pardey-ke-ahkam')"
01-01-2010,https://www.banuri.edu.pk/readquestion/eid-melad-unnabi-ki-haqeqat-or-rajeh-qol/01-01-2010,عید میلاد النبی کی حقیقت اور راجح قول۔,"کیا عید میلاد النبی صلی اللہ علیہ وسلم منانا جائزہے?صحیح بخاری اورصحیح مسلم میں توان کی تاریخ ولادت اورتاریخ وفات کا ذکرنہیں ,توہم کس بنیاد پربارہ ربیع الاول کو آپ صلی اللہ علیہ وسلم کی ولادت اور وفات مناتے ہیں ? یہ بات قابل ذکرہےکہ شیعہ ان کی ولادت سترہ ربیع الاول اوروفات 28 صفر کو مناتے ہیں اوران کے پاس معتبرروایات بھی ہیں؟",<p><p>یوم ولادتِ رسول کو بطورعیدمنانا حضورصلی اللہ علیہ وسلم کی شریعت میں کہیں مذکورنہیں ہے، علماء حق اسے بدعت کہتےہیں باقی شیعہ حضرات کا جوسترہ ربیع الاول کو یوم ولادت اور28 صفر کو یوم وفات منانا بھی تاریخی اعتبار سےغلط ہے; کیونکہ حضورصلی اللہ علیہ وسلم کی تاریخ ولادت میں مختلف اقوال ہیں،8 ربیع الاول کاقول راجح ہے اوروفات میں12 ربیع الاول کاقول متعین ہے۔ 28 صفر کو آپ صلی اللہ علیہ وسلم کی اس بیماری کا آغازہواتھا جس میں آپ صلی اللہ علیہ وسلم نےاس دنیا سے پردہ فرمایایہی راجح اور معتمد قول ہے اس لیے مذکورہ فرقے کی طرف سے منسوب قول صحیح روایات کے خلاف ہے۔ فقط واللہ اعلم</p></p>,143101200179,banuri,"('ایمان و عقائد', 'aqaed')","('بدعات اور رسوم', 'bidaat-rasoomat')","('بدعت اور اس کی اقسام', 'bidaat-aur-us-ki-aqsaam')"
01-01-2010,https://www.banuri.edu.pk/readquestion/muqadas-namon-or-tasweron-wale-zewrat-ka-hukum/01-01-2010,مقدس ناموں اور تصویروں والے زیورات کا پہننا,میرا سوال یہ ہےکہ عورتیں جوزیورات پہنتی ہیں اگران میں شعائراسلام مثلاً خانہ کعبہ یا گنبد خضراء یا اللہ کا اسمِ گرامی منقش ہو تو کیا انہیں پہننا جائز ہے؟,<p>اس طرح کے زیورات میں چونکہ بے ادبی کا اندیشہ رہتاہےاس لیے ان کو نہ پہنا جائے البتہ پاکی کی حالت میں پہننے میں کوئی حرج نہیں۔ فقط واللہ اعلم</p>,143101200435,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('زیب و زینت کی اشیاء', 'zayb-o-zeenat-ki-ashya')"
01-01-2010,https://www.banuri.edu.pk/readquestion/ublay-hoy-pani-men-salim-murghi-dalnay-ka-hukum/01-01-2010,ابلے ہوے پانی میں سالم مرغی کو ڈالنے کا حکم,مرغی ذبح کرکےانتڑیاں نکالے بغیراگرابلے ہوئے پانی میں ڈالی جائےپرصاف کرنے کی غرض سےتوکیا مرغی کاگوشت مکروہ ہوجاتاہے، کیونکہ پانی ابلاہوا ہوتاہےاورنجاست مرغی کےاندرموجودہوتی ہے؟,<p>اگرپانی اس قدرگرم ہےکہ اس میں کوئی شخص ہاتھ نہ ڈال سکتاہوتواس صورت میں مرغی کے اندرکی نجاست مرغی کے گوشت میں سرایت کرجانےکا غالب امکان ہوتوایسی مرغی کا استعمال ناجائز ہے لیکن اگرپانی معمولی گرم ہے، ماہرین کےمطابق تقریباً 52 ڈگری سینٹی گریڈ سے کم ہواوردوڈھائی منٹ سے زیادہ مرغی کو اس میں نہ رکھاجاتاہوتواس کی اجازت ہےایسی صورت میں اس مرغی کااستعمال بلاکراہت جائز ہوگا۔ فقط واللہ اعلم</p>,143101200180,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
01-01-2010,https://www.banuri.edu.pk/readquestion/kiyamet-ke-din-walid-ke-namon-se-pukara-jaega/01-01-2010,قیامت کے دن والد کے ناموں سے پکارا جائگا,میں نے یہ سنا ہےکہ روزِ محشراولاد اپنی ماں کے نام سے پہچانی جائیگی کیا یہ صحیح ہے؟اوراس بات کا ثبوت قرآن و حدیث سے ثابت ہے ؟,<p>یہ بات درست نہیں ہے، حدیث شریف میں اچھے اچھے نام رکھنے کا حکم دیا گیا ہےوجہ یہ بتائی گئی ہے کہ قیامت کے دن تمہیں تمہارے اور تمھارے والد کے ناموں سے پکارا جائے گا۔ فقط واللہ اعلم</p>,143101200436,banuri,"('ایمان و عقائد', 'aqaed')","('اسلامی عقائد', 'islami-aqaed')","('قیامت اور علاماتِ قیامت', 'qiyamat')"
01-01-2010,https://www.banuri.edu.pk/readquestion/aurton-ke-liay-sar-ke-bal-katwany-ka-hukum/01-01-2010,عورت کے لیے سر کے بال کٹوانے کا حکم۔,کیاشرعی پردہ دارخواتین اپنےشوہرکے لیے فیشن کےمطابق اپنےبال کٹواسکتی ہیں جو مردوں جیسے نہ ہوں؟,<p>عورت کے لیے سرکےبال کٹوانا یاچھوٹےکروانا کسی صورت میں جائزنہیں ہے۔ فقط واللہ اعلم</p>,143101200181,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('بالوں کے احکام و آداب', 'baloon-k-ahkam-o-aadab')"
01-01-2010,https://www.banuri.edu.pk/readquestion/azan-ka-jawab-dena-ka-hukum/01-01-2010,اذان کا جواب دینے کا حکم,حضرت میں یہ سوال پوچھنا چاہتاہوں کہ اگرآدمی مسجد میں بیٹھاہواہواور اسی مسجد میں اذان ہوجیساکہ جمعہ کی دوسری اذان یا کوئی اوراذان، توکیااذان کاجواب دینا چاہئے، اور اگر آدمی ایک مسجد میں بیٹھا ہواہواور کسی دوسری مسجد میں اذان ہوتو کیا جواب دیناچاہئے؟,<p>اذان سننے پر بندہ کودوقسم کے جوابات دینا ہوتے ہیں ایک عملی کہ نماز کےلیے مسجدروانہ ہوجائےجوکہ واجب ہے اوردوسراقولی کہ اذان کے کلمات دہرائے جوکہ مستحب ہے۔ جوشخص مسجد میں پہلے سےموجودہےتوعملی جواب اس کے ذمے ہے ہی نہیں البتہ قولی جواب کااستحباب اب بھی رہیگا، البتہ یہ واضح رہےکہ جمعہ کی دوسری اذان کاجواب قولی نہیں دیاجائےگا، اوراگرمسجد میں بیٹھے ہوئےکسی دوسری مسجد سےاذان کی آواز آئےتواگریہ شخص پہلے کسی اذان کا جواب دےچکا ہےاب دوبارہ کسی اوراذان کاجواب اس کے ذمہ نہیں ہےاس لیےکہ سننےوالےکےذمہ صرف پہلی اذان کاجواب ہےنہ کہ بعد والی اذانوں کا۔ فقط واللہ اعلم</p>,143101200437,banuri,"('نماز', 'salat')","('اذان', 'azan')","('اذان و اقامت', 'azan-o-iqamat')"
01-01-2010,https://www.banuri.edu.pk/readquestion/zamzam-ka-pani-kharay-ho-kar-pena-masnon-hay/01-01-2010,زم زم کا پانی کھڑے ہوکر پینا مسنون ہے,زم زم پینے کا مسنون طریقہ کیا ہے ؟,<p>صورت مسئولہ میں زم زم کا پانی قبلہ رخ کھڑے ہوکرپینا مستحب ہے۔ حدیث شریف میں ہے : ابن عباس رضی اللہ عنہ سے روایت ہے کہ رسول اللہ ﷺ نے زم زم کا پانی کھڑے ہوکر پیا ہے۔ البتہ کوئی بیٹھ کرپیتا ہے تویہ بھی جائز ہے۔</p>,143101200182,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
01-01-2010,https://www.banuri.edu.pk/readquestion/ek-ishkal-ka-izala/01-01-2010,ایک اشاکال کا ازالہ,ہمارے علاقے میں غیرمقلدین بولتےہیں کہ عرب میں سب تقلید کےمنکرہیں اوردیوبندی حضرات کہتے ہیں کہ وہاں سب کےسب حنبلی ہیں، آپ فرمائیں کہ وہاں کون سامسلک ہے؟,<p>واضح رہےکہ سارے عالم اسلام میں خواہ وہ عرب ہویاعجم یہ بات ناقابل تردید ہےکہ اس میں ہرمسلک کےلوگ رہتےہیں یہ کہناکہ سب کےسب تقلیدکرنےوالےہیںیااس پراصرار کرناکہ سب کےسب حنبلی یامنکرینِ تقلید(یعنی غیرمقلدین) ہیں سب بےبنیاد دعوے ہیں جن پرکوئی دلیل بھی نہیں اورحقیقتِ حال بھی اس کی تردیدکررہی ہےجوہرذی شعورعقلمند پر روزِروشن کی طرح عیاں ہےبلکہ حقیقت اورانصاف کی بات یہ ہےکہ عرب ہویاعجم سب میں أئمہ اربعہ رحمھم اللہ کےماننےوالےاوران کی تقلیدواقتداء کرنےوالےمنکرینِ تقلید کے مقابلےمیں بہت زیادہ ہیں، مزیدبرآں عرب میں تونسبتاً چندایک منکرِتقلیدمل جاتاہےمگرعجم میں توغیرمقلدین، تقلیدکرنےوالوں کےمقابلےمیں مٹھی بھربھی نہیں ہیں۔ نیزیہ کہناکہ عرب میں سب کےسب حنبلی رہتےہیں یہ بات بھی درست نہیں اس لیےکہ اولاً عرب صرف سعودیہ عربیہ کانام نہیںبلکہ اس میں کئی عربی ممالک ہیں جن میں أئمہ اربعہ میں سےتمام کے مقلدین اورمتبعین ومعتقدین پائے جاتے ہیں اوردوسرایہ کہ1990ء کی دہائی کےبعد1998ء کےعالمی سروے کےمطابق بھی حنفیہ کی تعداد سب سےزیادہ بتلائی گئی ہے پھرشوافع ہیں اوران کےبعد بہت کم تعداد میں حنبلی ومالکی ہونابتلایاگیا ہےالغرض یہ دعویٰ کرنا کہ عرب میں سب کےسب حنبلی ہیں یاسب کےسب منکرین تقلیدہیں، دعویٰ بلادلیل ہے۔ فقط واللہ اعلم</p>,143101200438,banuri,"('علوم و فنون', 'uloom-funoon')","('اجتہاد اور تقلید', 'ijtihad-aur-taqleed')","('ائمہ اربعہ اور دیگر مجتہدین کے طرقِ استدلال', 'aaima-arbaa-aur-digar-mujtahideen')"
01-01-2010,https://www.banuri.edu.pk/readquestion/web-camera-ka-istemal/01-01-2010,ویب کیمرے کا استعمال,ویب کیمرے کے ذریعے اپنے دوستوں یا رشتے داروں کو دیکھنا جائز ہے؟,<p>جائز نہیں ہے۔</p>,143101200183,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
01-01-2010,https://www.banuri.edu.pk/readquestion/imam-ki-taqleed-or-namaz-men-khawaten-ke-lia-chehra-chupane-ka-hukum/01-01-2010,امام کی تقلید اور خواتین کے لیے نماز میں چہرہ چھپانے کا حکم,1۔ اگرکوئی شخص مستقل طورپرایسی جگہ رہائش اختیارکرلےجہاں أئمہ اربعہ میں سےکسی اورکی تقلید ہوتی ہوتوکیااسےاپنی فقہ چھوڑکروہ اختیارکرلینی چاہئے؟ جیسے شافعی فقہ وغیرہ۔2۔ عورتوں کوسفرمیں کوئی ایسی جگہ میسرنہ ہوجہاں پردے کاصحیح انتظام ہوتوچہرہ ہاتھ اورپاؤں دیکھنےکی صورت میں نمازدرست ہوگی؟,<p>۔ امام کی تقلید کررہاہےاسی پرکاربندرہے اس کو چھوڑنا جائزنہیں۔ 2۔ چہرے کاچھپانانمازکےلیےکوئی مفسدنہیں، لہذا چہرےکوچھپایا جائے، ہتھیلیاں اورپاؤں کھلےہوں تونمازہوجائیگی۔ فقط واللہ اعلم</p>,143101200439,banuri,"('علوم و فنون', 'uloom-funoon')","('اجتہاد اور تقلید', 'ijtihad-aur-taqleed')","('اجتہاد اور اس کی شرائط', 'ijtihad-aur-us-ki-sharaait')"
01-01-2010,https://www.banuri.edu.pk/readquestion/istinja-se-mutaalik-tafselat/01-01-2010,اسستنجاء سے متعلق تفصیلات,میراسوال یہ ہےکہ کیاہوا خارج کرنےکےبعداستنجا کرنالازمی ہوتاہے؟کن کن چیزوں سے استنجا لازمی ہوجاتاہے؟نیزاستنجے کا سنت طریقہ بتادیں ؟,<p>شرمگاہ سے کسی ظاہری نجاست کے نکلنے کے بعد استنجا کرنا لازمی ہوتاہےصرف ہوا خارج ہونےسے استنجالازم نہیں ہوتا، استنجاکامسنون طریقہ یہ ہےکہ نجاست کو پہلے کسی ڈھیلےیا ٹیشو پیپرسے طاق عدد میں خشک کرنے کےبعد پانی سے دھولیاجائے۔ فقط واللہ اعلم</p>,143101200184,banuri,"('طہارت', 'taharat')","('نجاست اور اس سے پاکی', 'najasat-aur-us-ki-paki')","('استنجاء، آداب و احکام', 'istinja-or-us-kay-aadab-o-ahkam')"
01-01-2010,https://www.banuri.edu.pk/readquestion/kadiyani-mualij-se-elaj-ka-hukum/01-01-2010,قادیانی معالج سے علاج کا حکم,مسلمان کےلیےقادیانی ڈاکٹرسےعلاج کرنے کاکیاحکم ہے؟,<p>مسلمان ڈاکٹراورماہرینِ فن جب میسرہیںتوغیرت ایمانی کاتقاضایہ ہےکہ قادیانی ڈاکٹرسےعلاج نہ کروایاجائے،کیونکہ قادیانی اوردیگرکافروں میںبہت فرق ہے دیگرکفارکی بنسبت قادیانیوں سےترکِ تعلقات زیادہ ضروری ہے تاکہ اپنے ایمان اوراس کے کفرکاامتیاز واضح رہے۔ فقط واللہ اعلم</p>,143101200440,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('علاج معالجہ کے آداب و حدود', 'ilaj-mualja-k-aadab-o-hudood')"
01-01-2010,https://www.banuri.edu.pk/readquestion/hamla-orat-per-sooraj-or-chand-girhan-ke-asrat/01-01-2010,حاملہ عورت پر سورج اور چاند گرہن کے اثرات,کیا سورج اورچاند گرہن حاملہ عورت اوراس کےبچہ پر اثرانداز ہوتے ہیں؟کہاجاتاہےکہ نومولود کےجسم پرپیدائشی نشان سورج اورچاند گرہن کی وجہ سے ہوتاہے کیا یہ بات درست ہے؟,<p>سورج اورچاند گرہن اللہ رب العزت کی قدرت کی نشانیوں میں سےایک نشانی ہےجس سےاللہ پاک اپنے بندوں کوتنبیہ فرماتےہیں، باقی انسانی جسم پراس کے کسی قسم کےاثرات کا ظاہرہونامحض وہمی باتیں ہیں جن کی کوئی حقیقت نہیں ہے۔ فقط واللہ اعلم</p>,143101200185,banuri,"('حظر و اباحت', 'mamnooaat-mubahat')","('تعویذات / عملیات', 'taweezat-amlyat')","('سحر / جادو کی حقیقت و احکام', 'sehr-jado-ki-haqiqat-o-ahkam')"
01-01-2010,https://www.banuri.edu.pk/readquestion/islam-men-nakhun-barhane-ka-hukum/01-01-2010,اسلام میں ناخن بڑھانے کا حکم,کیااسلام میں ناخن بڑھانا گناہ ہے؟,<p>جی ہاں آج کل فیشن کےطورپرجوناخن بڑھائے جاتےہیں وہ گناہ ہے۔ فقط واللہ اعلم</p>,143101200441,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('زیب و زینت کی اشیاء', 'zayb-o-zeenat-ki-ashya')"
01-01-2010,https://www.banuri.edu.pk/readquestion/gold-mine-international/01-01-2010,گولڈمائن انٹرنیشنل,سب سے پہلے د عا ہے کے الله آپ لوگوں کوزیادہ سے زیادہ دین کی خدمت کی توفیق دےاور ہم سب کا خاتمہ ایمان پر فرماے آمین۔پوچھنا یہ ہے کہ کیا فرماتے ہیں مفتیان کرام اس بارے میں کہ ایک یورپین کمپنی جس کانام گولڈ مائن انٹر نیشنل ہےجو کے پچھلے نو سال سے دنیا کے مختلف ممالک میں اپنابزنس کر رہی ہے اور پاکستان میں بھی پچھلے کچھ عرصے سے کام کر رہی ہے.جس کی وجہ سےہزاروں میں پاکستانی اس سے منسلک ہیں اور اچھا کاروبار بھی کر رہے ہیں اور یہ کمپنی گور نمنٹ آف پاکستان سے رجسٹر بھی ہے.کمپنی کی مصنوعات سونا اور اس سے بنی چیزیں ہیں.جن کی قیمت سے امریکی ڈالر ہے.لیکن کمپنی یہ کہتی ہے کے اتنی مہنگی مصنوعات ابتدا میں خریدنا مشکل نہیں ہے.اس کے لئے کمپنی نے ایک بزنس پلان بنایا ہےاور ایک کیرٹ گولڈ پلیٹڈ گھڑی جس کی قیمت امریکی ڈالر رکھی اور کہا کے اس گھڑی کو خریدنے پر کمپنی آپ کو اپنا کسٹمر بنا لیتی ہے اور کسٹمر کو آفر کرتی ہے کےاگر وہ بزنس کرنا چاہیئں تو اس گھڑی کی تشیرن اپنے دوست احباب میں کریں.فرض کیا Uنے گھڑی خریدی اور کمپنی کہ کسٹمر بنا اور اس اپنے دوست احباب کو بھی بتایا اور انھوں نے بھی گھڑیاں خریدیں. Uکے کسٹمر بننے پر کمپنی انٹر نیٹ پرU کاایک اکاونٹ کھول دیتی ہے اور اس کو دو sides دے دیتی ہے ایک RIGHT اور ایک LEFT .فرض کیا U اپنے دو دوستوں یا احباب کو کمپنی کا کسٹمر بناتا ہے جنھیں A اور B کا نام دے دیا جائے تو کمپنی کا پلان ہے ٣٣ مطلب U کی دونوں اطراف ٣،٣، کسٹمر آ جائیں تو کمپنی U کو ٣٠ ڈالر دے گی . لیکن پہلی دفعہ ایساکرنا کچھ مشکل ہوتا ہے اس لئے کمپنی حوصلہ افزائی کے لئے ١،١ کسٹمر دونوں طرف شامل کرنے پر ٣٠ڈالر کا کمیشن ادا کرتی ہے لیکن اس کے بعد U جب تک کمپنی کے ساتھ بزنس کرے گا اس کو دونوں اطراف ٣،٣ کسٹمر لانے پر ٣٠ ڈالر کا کمیشن ملے گا .جس کسٹمر کا کمیشن ایک بار مل گیا دوبارہ نہیں ملے گا . U کے ساتھ جب A اور B شامل ہو گئے تو انھوں نے بھی U کی طرح کام شروع کیا اور U کی مدد سے انھوں نے بھی کسٹمر بنانے شروع کئے تو کمپنی کے پلان کے مطابق انھیں بھی کمیشن ملے گا اور U کو بھی ملے گا اس طرح یہ ایک ٹیم بن جاتی ہے جو مل کر کام کرتی ہے جس سے سب کو فائدہ پہنچتا ہے اور U سے لے کر نیچے تک سب محنت کرتے ہیں اور اس کے نتیجے میں سب کو ایک دوسرے سے فائدہ پہنچتا ہے . کمپنی ہر پانچواں کمیشن کسٹمر کو نہیں دیتی بلکہ کسٹمر کے گولڈ واؤچر اکاونٹ میں جمع کرتی رہتی ہے اور جب ٣٠٠ سے زیادہ امریکی ڈالر جمع ہو جاتے ہیں تو کمپنی آفر کرتی ہے کے آپ اس جمع شدہ رقم سے ہماری وہ مصنوعات اب خرید سکتے ہیں جو شروع میں آپ کے لئے خریدنا خاصا مشکل تھا. کمپنی کا کسٹمر بننے کے لئے گھڑی خریدی جاتی ہے یا PARTIAL PAYMENT کے طور پر گولڈ واؤچر اکاونٹ میں جمع کرے جا سکتے ہیں جس سے مقررہ قیمت جمع ہونے پر وہ مصنوعات خریدی جا سکتی ہیں. اس بزنس میں کسٹمر ایک دوسرے کے ساتھ مل کر کام کرتے ہیں اور ایک دوسرے کی مدد کر رہے ہوتے ہیں. U کے نیچے جتنے بھی لوگ آتے ہیں وہ اس کی ٹیم کہلاتی ہے اور U انھیں مدد کرتا ور ٹریننگ دیتا ہے.اور مزید کسٹمر بنانے کے لئے میٹنگ ہوتی ہے اور مشورے سے کام کیا جاتا ہےاور اس طرح یہ سلسلہ چلتا رہتا ہے . کمپنی اپنے بزنس کی تشیر کے لئے کوئی اشتھیار نہں دیتی کسٹمر ہی یہ کام کر رہے ہوتے ہیں. کمپنی کی web site ہے. www.goldmineint.net .کمپنی اپنے کسٹمر کو جو اکاونٹ اپنی web site پر دیتی ہے وہ انٹرنیٹ پر دیکھا جا سکتا ہے اور ہر کسٹمر اپنا اکاونٹ اور کمیشن کا حساب کتاب اس پر دیکھ سکتا ہے جو کمپنی راز میں رکھتی ہے اور کسٹمر خفیہ کوڈ سے اپنا اکاونٹ چیک کر سکتا ہے اس طرح یہ سلسلہ چلتا رہتا ہیں ہر کسٹمر اپنے اکاونٹ میں U ہوتا ہے اور اس کے نیچے اس کی ٹیم ہوتی ہے. برائے مہربانی اس بزنس کے بارے میں بتا دیجئے کہ کیا حیثیت ہے؟,<p>صورت مسئولہ میں گولڈ مائن انٹرنیشنل کےچارٹ اور طریقہ کارسے یہ معلوم ہوتاہے کہ اس ادارے میں کام کرنےاوراس کی رکنیت واشتراک حاصل کرنے کےلیے ابتداءً کچھ مقررہ قیمت کمپنی کوادا کی جاتی ہے،اور اس کے عوض خریدارکودواختیار حاصل ہوجاتے ہیں۔ 1۔ایک عدد گھڑی خریدلی جائے۔2۔ کمپنی کی کسی اورپروڈکٹ جو300 سے 3000 ڈالرتک کی ہواس رقم کو اس کی ڈاؤن پیمنٹ بنوائی جائے،اورپھرممبرسازی کرتے ہوئے اپناہرپانچواں کمیشن کمپنی کے پاس رہنے دیا جائےجس کو کمپنی کسٹمرکے گولڈ واؤچراکاؤنٹ میں جمع کرتی رہتی ہے ۔اور300 ڈالرسے زائد ہونے کی صورت میں مہنگی مصنوعات خریدنے کی آفرکرتی ہے، شرعی اعتبارسے G.M.I کامذکورہ کاروبارچند وجوہ سےناجائز ہے۔ 1۔G.M.I کا اصول یہ ہے کہ آدمی جب پہلی باراس کا ممبر بنتا ہے تواسے ممبر شپ حاصل کرنے کے لیے کمپنی کی کوئی پروڈکٹ نقدیا ادھارخریدنی پڑتی ہے،اگرنقد معاملہ کیا جائے تودرست ہے۔ لیکن ادھارکی صورت میں دوخرابیاں ہیں : 1۔ پہلی خرابی G.M.I کی مصنوعات چونکہ سونے کی ہیں یا ان میں غالب طورپرسونے کی آمیزش ہے اور سونے کی خریدوفروخت صحیح ہونے کے لیے شرعی شرائط میں سےایک لازمی شرط یہ بھی ہے کہ بدلین یعنی فروخت ہونے والی چیز اور قیمت دونوں پر مجلس عقد ہی میں قبضہ ہو،ادھار کرنے کی صور ت میں سودلازم آئے گا جو شرعاً ناجائز ہے۔ دوسری خرابی ادھار کی صورت میں مدت مجہول یعنی قرض کی ادائیگی کی نامعلوم مدتہے۔جوفساد اورباعث نزاع ہونے کی وجہ سے ناجائز ہے ۔ G.M.I کی ادھار والی صورت ان دوخرابیوں کی وجہ سے ناجائز ہے۔ 2۔G.M.I کے اس کاروبار کامقصد اورنفع کے حصول کاذریعہ کہ جس کی وجہ سے لوگ اس کی ممبر شپ اختیار کرتے ہیں وہکمیشنہے ،اس کے ذریعہ کوئی بھی ممبر قلیل عرصہ میں زیاد ہ منافع حاصل کرسکتاہے۔گویاG.M.I اوراس طرح کے اداروں میں کمیشن کو مستقل تجارتی شکل دی گئی ہے ۔ اسلامی معیشیت کے اصولوں کی روسے کمیشن کو مستقل تجارتی شکل، کہیں بھی حاصل نہیں ،بلکہ فقہاء نے دلالی کے معاوضہ کمشینکو بھی اصولاً ناجائز قرار دیاہے البتہ لوگوں کی ضرورت کی بناء پر کمیشن کی محدود اجازت ہے اورساتھ ہی فقہائے کرام نے یہ بھی تصریح کی ہے کہ دلالی کی اکثر صورتیں ناجائز ہی ہواکرتی ہیں ۔ سوال میں ذکر کردہ تصریح کے مطابق کمپنی اپنے ممبر کی حوصلہ افزائی کے لیے ابتداءً 30ڈالرکمیشن دیتی ہے ،اورپھر مستقل طور پر ممبر سازی کے عمل کرنے پر کمیشن ملتارہتا ہے۔ یعنی ممبراول جس کے ماتحت دوممبران جنہوں نے آگے مزید دو،دو ممبربناکر ۳۳ کا پلان مکمل کیا ہے جس کے مکمل ہونے پر بھی کمپنی ممبراول کو 30 ڈالرکمیشن دے گی،اوریہ سلسلہ لامحدود چلتارہے گا،اور ہر ۳۳کا پلان مکمل ہونے پر ممبراول کی کوئی خاص محنت شامل نہیں ہوتی بلکہ ممبراول کمیشن ماتحت ممبران کی محنت کاثمرہ ہوتا ہے ۔ اگرکوئی بالائی ممبر محنت ومدد کرتابھی ہے جیساکہ سوال میں مذکورہے تویہ محنت کمیشن کے حصول کے لیے رضاکارانہ طورپرہوتی ہے کمپنی کی طرف سے کوئی قانونی پابندی نہیں ہوتی، گویا ممبرسازی کے اس عمل میں بالائی ممبرکوجوکمیشن ملتاہےیہ قانوناًواصولاًمحنت سے خالی ہوتاہےاوربغیر کسی عوض کے ملتاہے جو کہ ناجائز ہے۔ پھراس کمیشن کو انعامبھی نہیں کہا جاسکتاکیونکہ انعام دینے والے پرکوئی پابندی نہیں ہوتی جبکہ مذکورہ کمپنی ممبرسازی کے عمل میں بالائی ممبرکوکمیشن دینے کی پابند ہوتی ہے۔ خلاصہ یہ ہے کہ G.M.I اور اس جیسی دیگر کمپنیاں جنہوں نے نیٹ ورک مارکیٹینگ اورکمیشن کو مستقل کاروباری شکل دی ہےان کا طریقہ کارمذکورہ خرابیوں کی بناء پراوراسلامی معیشیت کے اصولوں سے متفق نہ ہونے پردرست نہیں ، لہٰذا اس کاروبار میں حصہ لینا ناجائز ہے۔</p>,143101200186,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
01-01-2010,https://www.banuri.edu.pk/readquestion/garion-ki-insurance-ka-sharei-hukum/01-01-2010,گاڑیوں کی انشرنس کا شرعی حکم,موٹرسائیکل اور کار کی انشورنس کر وانا جائز ہے یا ناجائز؟,<p>ناجائز ہے۔ فقط واللہ اعلم</p>,143101200442,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('بیمہ زندگی / انشورنس / تکافل', 'bima-zindagi-insurance-takaful')"
01-01-2010,https://www.banuri.edu.pk/readquestion/shadi-k-baad-azdawaji-talluq-qaim-na-karna/01-01-2010,شادی کے بعد ازدواجی تعلق قائم نہ کرنا,شادی کے بعد اگر شوہر اپنی بیوی سے کچھ دن تک ازدواجی تعلق نہ رکھے تو کیا نکاح پر اثر پڑتا ہے؟ کب تک تعلق قائم ہوجانا چاہئے۔,<p>بیوی سے ازدواجی تعلق قائم نہ کرنے سے نکاح پر تو اثر نہیں پڑتا التبہ بیوی کی حق تلفی ضرور ہوتی ہے بلا عذر ایسا کرنا گناہ ہے البتہ باہمی رضامندی سے جتنا عرصہ تعلق قائم نہ کریں شرعاً اس پر پابندی نہیں البتہ چار ماہ سے زیادہ کی مدت تک بیوی سے الگ رہنا مناسب نہیں ہے۔ فقط واللہ اعلم</p>,143101200187,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('میاں ، بیوی کے حقوق', 'mian-biwi-k-huqooq')"
01-01-2010,https://www.banuri.edu.pk/readquestion/kharay-hokar-pena-shariat-ki-nazar-men/01-01-2010,کھڑے ہوکر پینا شریعت کی نظر میں,میری معلومات کے مطابق پانی صرف 2 صورتوں میں کھڑے ہوکرپینے کی 1۔ آبِ زمزم۔ 2۔ وضو کا بچاہوا پانیآپ سے سوال یہ ہےکہ اس کے علاوہ اورکن صورتوں میں پانی کھڑے ہوکرپیاجاسکتا ہے ؟کیونکہ پانی کھڑےہوکرپینا خلافِ سنت ہے صرف 2 صورتوں کے علاوہ ؟,<p>واضح رہےکہ حضوراکرم صلی اللہ علیہ وسلم سے کھڑےہوکرپانی پینےکی ممانعت بھی منقول ہےاوراجازت بھی، ان دونوں میں تطبیق اس طرح دی گئی ہےکہ بلاضرورت کھڑے ہوکرپانی پینامکروہ تنزیہی (خلافِ اولیٰ) ہے البتہ اگرکسی ضرورت کے تحت مثلاً رش ہویاجگہ کیچڑوالی ہوتوایسی صورت میں کھڑےہوکرپانی پینا جائز ہوگا۔ اس لیے زمزم اس کے کنویں پریاوضوکابچاہواپانی کھڑےہوکرپینےکےعلاوہ کسی اورموقع پراگربیٹھنےسے کوئی رکاوٹ نہ ہوتوکھڑےہوکرپانی پینامکروہ ہے۔ فقط واللہ اعلم</p>,143101200443,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
01-01-2010,https://www.banuri.edu.pk/readquestion/bank-ko-jaidad-kiraye-per-dena/01-01-2010,بینک کو جائیداد کرایہ پر دینا,کیا بینک کو اپنی جائیداد کرائے پر دی جاسکتی ہے ؟,<p>صورت مسئولہ میں بینک ایک سودی ادارہ ہے جہاں سودی لین دین ہوتاہے جو گناہِ کبیرہ ہے ایسے سودی ادارےکواپنی جائیداد کرایہ پردینا گناہ کے کام میں معاونت ہے جوکہ شرعاً ناجائزہے،اورجوکرایہ بینک اداء کرے گا،ظاہرہے وہ اپنی سودی آمدنی سے اداء کرے گاجو کہ شرعاً جائز نہیں ہے۔</p>,143101200188,banuri,"('معاملات', 'muamlat')","('بیع / تجارت', 'bay-tijarat')","('اجارہ اور کرایہ کے احکام', 'ijara-or-kiraya-k-ahkam')"
01-01-2010,https://www.banuri.edu.pk/readquestion/gher-muslimon-ke-sath-mamlat-ka-hukum/01-01-2010,غیر مسلمون کے ساتھ معاملات کا حکم,1۔ میرا سوال یہ ہے کہ کیا قادیانیوں کے ساتھ دوستی یا کسی قسم کے تعلق جس سے دنیاوی فائدہ حاصل ہوتا ہو، جائز ہے ؟2۔ کیاقادیانیوں کے ساتھ ایک ہی پلیٹ میں کھانا جائز ہے یا ایک ٹیبل پر کھانا جائز ہے ؟,<p>آپ کے قائم کردہ دونوں سوالات کےجوابات سے پہلے ضابطہ کی ایک بات ذکرکرناضروری معلوم ہوتاہے ۔ واضح رہے کہ کفارکےساتھ تعلقات کی چارقسمیں ہیں۔ 1۔ موالات : یعنی قلبی محبت اوردوستی، یہ کسی غیرمسلم سے کسی بھی حال میں قطعاً جائزنہیں۔ 2۔ مواسات : یعنی ہمدردی خیرخواہی اورنفع رسانی، اس کی اجازت ہے لیکن جوکفارمسلمانوں کے خلاف برسرِ پیکارہوں ان کے ساتھ اس کی بھی اجازت نہیں۔ 3۔ مدارات : یعنی ظاہری خوش خلقی اوررکھ رکھاؤ، یہ بھی غیرمسلموں کےساتھ جائزہے،بشرطیکہ اس سے مقصودان کودینی نفع پہچاناہویاوہ کبھی بحیثیت مہمان آئےہوئےہوں یاان کےشراورفتنہ سےخودکوبچانا مقصودہو۔ 4۔ معاملات : یعنی کفارسےتجارت،صنعت وحرفت اورکاروباری روابطرکھنا، یہ بھی جائزہیں البتہ اگرایسی حالت ہوکہ اس سےعام مسلمانوں کونقصان پہنچنےکااندیشہ ہوتوجائزنہیں ۔ مذکورہ بالاتفصیل سےیہ نتیجہ نکلاکہ اگرقادیانیوں کےساتھ نشست وبرخاست،کھاناپینا،آمدورفت،میل جول،دلی محبت اوردوستی کی بناء پرہوتوناجائزاورحرام ہے۔اگرکسی دینی وشرعی غرض کےتحت ہوتوجائز ہے۔ مگرچونکہ عام طورپراس قسم کےتعلقات دلی دوستی کی بناء پر ہوتےہیں نیزقادیانی نہ صرف یہ کہ غیر مسلم ہیں بلکہ زندیق ہیں جوکہ مسلمانوں کےلیےمارآستین کی طرح خطرناک ہیں اوران کےتعلقات کی خاصیت بھی یہ ہےکہ اس سےقلبی تعلق بڑھتاہےاس لیے اس قسم کے تعلقات کوعلی الاطلاق منع کیاجاتا ہےان سےملناجلنااوران کے ہم پیالہ اورہم نوالہ بن کررہناجائز نہیں کیونکہ اس کاانجام خوداپنے ایمان سے محرومی کی صورت میں بھی نکل سکتاہے(والعیاذبااللہ) اس لیے اس سے سخت احترازلازم ہے۔ فقط واللہ اعلم</p>,143101200444,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('غیر مسلموں کے حقوق', 'gher-muslimon-k-huqoq')"
01-01-2010,https://www.banuri.edu.pk/readquestion/talaq-e-mughallaza-or-gher-mughallaza-may-nikah-e-sani-k-baad-bagher-rukhsati-k-shohar-awwal-say-dobara-nikah/01-01-2010,طلاق مغلظہ اور غیرمغلظہ میں نکاح ثانی کے بعد بغیررخصتی کے شوہراول سے دوبارہ نکاح,ایک عورت کا نکاح ہوا اوربغیر رخصتی وملاپ کے اس کو دویاتین طلاقیں ہوگئی پھر دوسرے مردسےنکاح ہوااس سے بھی رخصتی ملاپ کے بغیرہی طلاق ہوگئی، اب وہ عورت پہلےشوہرسے نکاح ہوا اس سے بھی رخصتی ملاپ کے بغیرہی طلاق ہوگئی اب وہ عورت پہلے شوہرسے نکاح کرسکتی ہے جبکہ دونوں سے اس کا ملاپ یارخصتی نہیں ہوئی؟,<p>اگردوطلاقیں دی گئیں ہیں تو دوسرےشوہر سےملاپ کےبغیربھی پہلےشوہرسےدوبارہ نکاح ہوسکتاہے، تین طلاقیں دی گئی ہیں تواس میں تفصیل یہ ہےکہ اگرتینوں طلاقیں اکھٹےدی گئی ہیں بایں طورکہ تجھے تین طلاق تواس صورت میںدوسرےشوہرسے میلاپ کے بغیرہی اگرطلاق واقع ہوگئی توپہلے شوہرسے میلاپ کے بغیرہی اگرطلاق واقع ہوگئی توپہلےشوہرسے نکاح نہیں ہوسکتا اوراگرتین طلاقیں متفرق طورپردی گئی ہیں یکےبعددیگرےتو اس صورت میں چونکہ رخصتی نہیں ہوئی تھی اوررخصتی سے قبل دی جانےوالی متفرق طلاقوں میں سےصرف پہلی واقع ہوتی ہے بقیہ بےکارجاتی ہیں اس لیے اس صورت میں بھی دوسرے شوہرسے ملاپ کےبغیربھی پہلے شوہرسےدوبارہ نکاح ہوسکتاہے۔ فقط واللہ اعلم</p>,143101200189,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
