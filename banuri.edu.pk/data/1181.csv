issued_at,link,title,question,answer,fatwa_number,dar_ul_ifta,kitab,bab,fasal
05-05-2018,https://www.banuri.edu.pk/readquestion/تین-طلاق-ایک-وقت-میں-دینا-2/05-05-2018,تین طلاق ایک وقت میں دینا,تین طلاق ایک وقت میں دینا کیساہے؟,"<p><p style=""margin-left:0;margin-right:0;text-align:justify;"">اکٹھی تین طلاقیں دینا شریعت میں انتہائی ناپسندیدہ عمل ہے۔رسول اللہﷺ نے اس پر سخت ناراضگی کااظہارفرمایاہے،چناں چہ مشکاۃ شریف کی روایت میں ہے:</p><p style=""margin-left:0;margin-right:0;text-align:justify;"">''حضرت محمود ابن لبید کہتے ہیں کہ جب رسول کریم ﷺکو اس شخص کے بارے میں بتایا گیا جس نے اپنی بیوی کو ایک ساتھ تین طلاقیں دی تھیں تو آپ صلی اللہ علیہ وسلم غضب ناک ہو کر کھڑے ہو گئے، اور فرمایا: کیا اللہ عزوجل کی کتاب کے ساتھ کھیلا جاتا ہے ( یعنی حکم الٰہی کے ساتھ استہزا کیا جاتا ہے) درآں حالیکہ میں تمہارے درمیان موجود ہوں،  یہ سن کر مجلسِ نبوی میں موجود صحابہ میں سے ایک شخص کھڑا ہوا اور عرض کیا کہ یا رسول اللہ صلی اللہ علیہ وسلم کیا میں اس شخص کو قتل نہ کر دوں؟ (مشکاۃ بحوالہ سنن نسائی)''۔</p><p style=""margin-left:0;margin-right:0;text-align:justify;"">اس حدیث کی تشریح میں صاحبِ مظاہر حق علامہ نواب قطب الدین خان دہلوی رحمہ اللہ لکھتے ہیں:</p><p style=""margin-left:0;margin-right:0;text-align:justify;"">'' اللہ عزوجل کی کتاب سے قرآن کریم کی یہ آیت ﴿ <span class=""ar_writing"">اَلطَّلَاقُ مَرَّتٰنِ فَاِمْسَاكٌ بِمَعْرُوْفٍ</span>﴾  مراد ہے، اس آیت میں یہاں یہ حکم بیان کیا گیا ہے کہ ایک ساتھ تین طلاقیں نہ دینی چاہییں، بلکہ متفرق طور پر دینی چاہییں وہیں ﴿  <span class=""ar_writing"">وَلَا تَتَّخِذُوْ ا اٰيٰتِ اللّٰهِ هُزُوًا</span> ﴾کے ذریعہ یہ تنبیہ فرمائی گئی ہے کہ اللہ تعالیٰ کے احکام کو لہو لعب کی طرح بے وقعت مت سمجھو ۔چناں چہ آپ صلی اللہ علیہ وسلم نے اسی آیت کی طرف اشارہ فرمایا کہ متفرق طور پر طلاق دینے کی بجائے ایک ساتھ تینوں طلاقیں دینا حق تعالیٰ کے حکم ومنشا کی خلاف ورزی ہے، اور یہ خلاف ورزی گویا حق تعالیٰ کے احکام کے ساتھ استہزا ہے .۔۔حضرت امام اعظم ابوحنیفہ رحمہ اللہ  کے نزدیک تین طلاق ایک ساتھ دینا بدعت وحرام ہے ۔ اور اس حدیث سے بھی یہی ثابت ہوتا ہے ؛ کیوں کہ آں حضرت صلی اللہ علیہ وسلم کسی شخص کے اس فعل پر غضب ناک ہوتے تھے جو گناہ و معصیت کا باعث ہوتا تھا، حضرت امام شافعی رحمہ اللہ کے نزدیک تین طلاق ایک ساتھ دینا حرام نہیں ہے، بلکہ خلافِ اولی ہے۔۔۔علماء لکھتے ہیں کہ تین طلاقیں ایک ساتھ نہ دینے میں فائدہ یہ ہے کہ ایک طلاق کے بعد شاید اللہ تعالیٰ خاوند کے دل کو   بیوی کی طرف مائل کر دے اور اس کے فیصلہ میں کوئی ایسی خوش گوار تبدیلی آ جائے کہ وہ رجوع کر لے اور ان دونوں کے درمیان مستقل جدائی کی نوبت نہ آئے... اگر کوئی شخص اپنی بیوی سے یوں کہے کہ <span class=""ar_writing"">""انت طالق ثلاثاً""</span> (یعنی تجھ پر تین طلاق ہیں)۔۔۔ تو  حضرت امام مالک، حضرت امام شافعی ، حضرت امام ابوحنیفہ،حضرت امام احمد اور جمہور علماء رحمہم اللہ یہ فرماتے ہیں کہ تین طلاقیں پڑیں گی۔''(مظاہر حق شرح مشکوۃ المصابیح)</p><p>البتہ اگر کوئی شخص ایک ہی مجلس میں تین طلاقیں دے دے  تو چاروں ائمہ کے نزدیک  اس سے تینوں طلاق واقع ہوجائیں گی اور بیوی اپنے شوہر پر حرمت مغلظہ کے ساتھ حرام ہوجائے گی۔فقط واللہ اعلم</p></p>",143908200251,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('تین طلاق', 'teen-talaqayn')"
30-04-2018,https://www.banuri.edu.pk/readquestion/بیوٹی-پارلر-کی-ملازمت-کا-حکم-2/30-04-2018,بیوٹی پارلر کی ملازمت کا حکم,کیا پارلر کی ملازمت حلال ہے یا حرام ہے؟,<p><p>اگر سوال عورت کے  بیوٹی پارلر کی ملازمت سے متعلق ہے تو حکم یہ ہے کہ شریعت نے عورت کو گھر میں رہنے کا حکم دیاہے،بلاضرورت عورت کا گھر سے باہر جانااور کسی بھی ملازمت سے منسلک ہونادرست نہیں، البتہ اگر کسی مجبوری کی بنا پر عورت بیوٹی پارلر میں ملازمت کرتی ہے تو شرائط کے ساتھ اس کی اجازت ہوگی مثلاً: وہاں کاماحول غیر شرعی نہ ہو۔مردوں سے اختلاط نہ ہو، پارلر صرف عورتوں کی زیب وزینت کے لیے مختص ہو،کسی ناجائز امرکاارتکاب نہ ہومثلاً: عورتوں کے سر کے بالوں کا کاٹنا ،غیر شرعی بھنویں بنوانا وغیرہ۔</p><p>اس مسئلہ کی مزید تفصیل کے لیے فتاوی بینات جلد چہارم ، ص:403 تا 407 ،طبع مکتبہ بینات بنوری ٹاؤن ملاحظہ فرمائیں۔فقط واللہ اعلم</p></p>,143908200067,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('زیب و زینت کی اشیاء', 'zayb-o-zeenat-ki-ashya')"
05-05-2018,https://www.banuri.edu.pk/readquestion/کفن-پر-کلمہ-طیبہ-لکھنا-2/05-05-2018,کفن پر کلمہ طیبہ لکھنا,میت کی قمیص پر کلمہ لکھا جاتا ہے، اس کا حکم کیا ہے؟,<p><p>جس کپڑے پر کلمہ طیبہ یا قرآن کریم کی آیات لکھی ہوئی ہوں اسے میت پر ڈالنایا کفن میں شامل کرنا جائز نہیں،اس سے  کلمہ طیبہ اور آیات مبارکہ کی بے حرمتی ہوتی ہے۔البتہ بغیر سیاہی کے صرف انگلی کے ساتھ میت کے چہرے یا سینے پر کوئی آیت یا کلمہ لکھنا جائز ہے، بشرطیکہ اس کو مسنون یا ضروری نہ سمجھا جائے۔(احکامِ میت 369،ادارۃ الفاروق)فقط واللہ اعلم</p></p>,143908200258,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
05-05-2018,https://www.banuri.edu.pk/readquestion/رہن-رکھنے-کا-حکم-2/05-05-2018,رہن رکھنے کا حکم,گروی پرگھرلینا کیساہے؟,<p><p>آپ کا سوال واضح نہیں ہے۔ رہن (گروی) رکھناشرعاً جائز ہے۔ کوئی چیزبطورِ رہن(گروی) رکھ کر گھر خریدنادرست ہے۔البتہ جو چیز رہن کے طور پر رکھوائی گئی ہو اس سے مرتہن (جس کے پاس کوئی چیز گروی رکھوائی جائے) فائدہ نہیں اٹھاسکتا۔اگر سوال کا مقصد اس کے علاوہ ہے تو تفصیل لکھ کر دوبارہ دریافت کرلیں۔فقط واللہ اعلم</p></p>,143908200315,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
14-03-2018,https://www.banuri.edu.pk/readquestion/شیعہ-کی-نماز-جنازہ-پڑھنے-کاحکم-2/14-03-2018,شیعہ کی نماز جنازہ پڑھنے کاحکم,کیا شیعہ کی نمازِ جنازہ پڑھنے پڑھانےسے نکاح ٹوٹ جاتا ہے؟,"<p><p style=""margin-left:0;margin-right:0;text-align:right;""><span style=""background-color:#fff;""><span style=""color:#444;"">اگرامام اور مقتدیوں کو اس شخص کے بارے میں جس کا جنازہ پڑھایاہے یہ علم تھاکہ اس کے عقائد کفریہ ہیں اورجاننے کے باجود جنازہ کو جائز سمجھتے ہوئے پڑھااورپڑھایا توان کو تجدیدِایمان ونکاح کرنا ہوگا، بصورتِ دیگر تجدیدِ ایمان اورتجدیدنکاح کی ضرورت نہیں ہے۔فقط واللہ اعلم</span></span></p></p>",143906200096,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
04-05-2018,https://www.banuri.edu.pk/readquestion/زکاۃ-اور-قربانی-کا-وجوب/04-05-2018,زکاۃ اور قربانی کا وجوب,چھ تولہ سونا اور ایسا کون سا سامان ہے جس کی وجہ سے قربانی یازکاۃواجب ہوگی؟,<p><p> اگرکسی کے پاس چھ تولہ سونے کے ساتھ چاندی ،نقدی یا مال تجارت ہو تو اس پر زکاۃ اور قربانی دونوں واجب ہوں گی۔ اور اگر چھ تولہ سونے کے ساتھ مذکورہ اموال میں سے کوئی مال نہ ہو، لیکن ضرورت سے زائد سامان ہو تو اس پر صرف قربانی واجب ہوگی، زکاۃ اس پر نہیں ہوگی ۔فقط واللہ اعلم</p></p>,143908200141,banuri,"('زکات', 'zakat')","('زکوٰۃ / صدقات', 'zakat-sadaqat')","('وجوب زکوٰۃ کی تفصیل', 'wujob-e-zakat-ki-tafseel')"
10-03-2018,https://www.banuri.edu.pk/readquestion/کئی-شہروں-کو-وطن-اصلی-بنانا-2/10-03-2018,کئی شہروں کو وطن اصلی بنانا,میرے ایک دوست (بلال) نے میری معرفت پوچھا ہے کہ پاکستان میں اس کے تین گھر ہیں۔ ایک کراچی میں، ایک حیدرآباد میں اور ایک جیکب آباد میں ہے۔ اور تینوں گھر اپنے ہیں۔ عموماً بلال اور بلال کے گھر والے کراچی میں ہی رہتے ہیں، اور حیدرآباد اور جیکب آباد والے گھروں میں ان کے نوکر رہ رہے ہوتے ہیں۔ ( واضح رہے کہ ان دونوں گھروں کو انہوں نے اپنے استعمال میں ہی رکھا ہوا ہے۔ کرایہ وغیرہ پر نہیں دیا ہوا ) اور یہ لوگ خود تو کراچی میں رہتے ہیں، مگر تقریباً ہر ماہ ہی حیدرآباد اور کبھی کبھار جیکب آباد دو سے تین دن کے لیے جانا ہوجاتا ہے تو وہاں یہ لوگ اپنے گھر میں رہتے ہیں ۔اب پوچھنا یہ ہے کہ جب بھی یہ بلال اور اس کے گھر والے حیدرآباد یا جیکب آباد ایک یا دو دن کے لیے رہنے جاتے ہیں تو وہاں پر قصر نماز پڑھیں گے یا مکمل نماز ادا کرنی ہے ؛ کیوں کہ وہاں ان کے اپنے گھر ہیں؟,<p><p>اگر تینوں شہروں میں آپ کے دوست کے ذاتی گھر ہیں اور تینوں کے بارے میں ان کی نیت یہ ہے کہ یہ میرے حقیقی وطن ہیں، انہوں نے کسی شہر کی وطنیت کو ترک کرنے کی نیت نہیں کی تو آپ کے دوست تینوں شہروں میں مکمل نماز پڑھیں گے، اگر چہ ان شہروں میں پندرہ دن سے کم قیام کی نیت ہو۔  البتہ اگر کسی شہر کے بارے میں ترکِ وطن کی نیت کرلی کہ اب یہ حقیقی وطن نہیں تو جب بھی  اس شہر میں پندرہ دن سے کم کے لیے جائیں گے تو قصر نماز پڑھیں گے.فقط واللہ اعلم</p></p>,143906200084,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
21-02-2018,https://www.banuri.edu.pk/readquestion/ایسا-بازار-بنانا-جس-میں-دوکانداربھی-خواتین-ہوں-2/21-02-2018,ایسا بازار بنانا جس میں دوکانداربھی خواتین ہوں,خواتین کے لیے  ایسی مارکیٹ بنانا جس میں دُکان دار بھی خواتین ہی ہوں اور اس میں مردوں کا داخلہ ممنوع ہو،  کیا شرعاً اس کی اجازت ہے؟,<p><p> شرعاً مرد کے ذمہ ہے کہ کما کر  اپنی  زیر کفالت خواتین اور نابالغ  بچوں کے نان نفقہ اور دیگر ضروریات کا بندوبست کرے ، عورت کی ذمہ داری یہ نہیں ہے کہ وہ اپنے معاش کا خود بندوبست کرے الا یہ کہ کوئی عورت ایسی ہو کہ اس کا کوئی کمانے والا نہ ہو تو شرعی حدود وقیود کی پابندی کے ساتھ وہ معاش کے لیے بقدر ضرورت نکل سکتی ہے، اس لیے  ایسا بازار بنانا جہا ں خواتین ہی خریدار اور  خواتین ہی دُکان دار ہوں  خواتین  کو تجارت کی طرف راغب کرنا ہے  جو شریعت کے مزاج کے خلاف ہے  لہذا ایسے بازار بنانا  درست  نہیں ہیں ۔ فقط واللہ اعلم</p></p>,143906200023,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
16-04-2018,https://www.banuri.edu.pk/readquestion/دل-ہی-دل-میں-طلاق-دینا-2/16-04-2018,دل ہی دل میں طلاق دینا,"اگر دل ہی دل میں طلاق دے، یعنی کہ ""میں نے طلاق دے  دی ہے""، دل ہی دل میں کہے۔ لیکن یہی الفاظ منہ سے نہ بولے، بلکہ دل میں طلاق دے تو کیا اس طرح طلاق واقع ہو جا تی ہے؟",<p><p>دل ہی دل میں طلاق دینے سے طلاق نہیں ہوتی ،مذکورہ الفاظ دل ہی دل میں کسی شخص نے ادا کیے تو اس سے طلاق واقع نہیں ہوئی۔فقط واللہ اعلم</p></p>,143907200154,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
10-04-2018,https://www.banuri.edu.pk/readquestion/میراث-کی-تقسیم-3/10-04-2018,میراث کی تقسیم,شریعت کے مطابق دو بیٹوں اور چار بیٹیوں کے درمیان وراثت کی تقسیم کیسے ہوگی؟ ماں باپ زندہ نہیں ہیں۔,<p><p>کل مال کو  8 حصوں میں تقسیم کرکے  2،2 حصے ہر بیٹے کو اور ایک ایک حصہ ہر بیٹی کو ملے گا۔فقط واللہ اعلم</p></p>,143907200120,banuri,"('معاملات', 'muamlat')","('وراثت / وصیت', 'wirasat-wasyat')","('ورثاء اور ان کے حصص', 'wurasa-or-un-k-hisas')"
04-05-2018,https://www.banuri.edu.pk/readquestion/داڑھی-منڈوانے-والے-کی-اقتدا-میں-تراویح-پڑھنا/04-05-2018,داڑھی منڈوانے والے کی اقتدا میں تراویح پڑھنا,کیا فرماتے ہیں علماء کرام ایسے شخص کے بارے میں جوصرف رمضان میں تراویح پڑھانے کے لیے داڑھی رکھتا ہے اور رمضان المبارک کے بعد کم کرا دیتا ہے؟,<p><p>جو شخص داڑھی منڈواتاہویاشرعی مقدار سے کم داڑھی رکھتاہوایسے شخص  کو امام بنانااور اس کے پیچھے نماز پڑھنا مکروہ تحریمی ہے۔لہذا ایسے افراد جو فقط رمضان کے لیے داڑھی چھوڑ دیتے ہوں اور باقی مہینوں میں داڑھی منڈواتے ہوں ان کی اقتدا میں تراویح پڑھنا درست نہیں۔فقط واللہ اعلم</p></p>,143908200130,banuri,"('نماز', 'salat')","('تراویح', 'taraweeh')","('تراویح', 'taraweeh')"
04-05-2018,https://www.banuri.edu.pk/readquestion/ایک-طلاق-رجعی-کے-بعد-رجوع-کا-طریقہ-2/04-05-2018,ایک طلاق رجعی کے بعد رجوع کا طریقہ,اگر کوئی شخص دورانِ تکرار اپنی بیوی کو ایک طلاق دے تو پھر رجوع کا کیا طریقہ ہو گا؟,<p><p>ایک طلاقِ رجعی کے بعد عدت یعنی تین ماہواریاں گزرنے سے پہلے رجوع کیاجاسکتاہے،اگر مرد اپنی بیوی سے رجوع کرنا چاہے تو زبان سے کہہ دے کہ میں نے رجوع کرلیا،اس سے قولی طور پر رجوع ہوجائے گا،اور اگر زبان سے کچھ نہ کہے بلکہ بیوی سے تعلق قائم کرلے یاخواہش و رغبت سے اسے چھوئے یابوسہ لے لے اس سے بھی رجوع ہوجائے گا۔حاصل یہ ہے کہ قولاً یاعملاً رجوع کرلیناکافی ہے، البتہ قولی رجوع کرنا اوراس پر گواہان قائم کرنا مستحب ہے۔</p><p>اگر عدت پوری ہوگئی اوراس کے بعد دونوں کاارادہ ساتھ رہنے کاہوتودونوں کی رضامندی سے تجدیدِنکاح (دوبارہ نکاح کرنا)کافی ہوگا،البتہ اس کے بعد شوہردوطلاق کامالک ہوگا۔(فتاویٰ شامی،3/230،ط:ایچ ایم سعید)فقط واللہ اعلم</p></p>,143908200156,banuri,"('طلاق', 'talaaq')","('رجوع', 'rujoo')","('رجوع', 'rujoo')"
17-02-2018,https://www.banuri.edu.pk/readquestion/تجارتی-پلاٹ-پر-زکاۃ-کا-حکم/17-02-2018,تجارتی پلاٹ پر زکاۃ کا حکم,ایک عورت نے بیچنے کی نیت سے زمین خریدی ،  زمین کو دس سال ہوگئے،  اس عورت نے زکاۃ کا علم نہ ہونے کی وجہ سے  دس سال تک اس زمین کی زکاۃ ادا نہیں کی،  مالی حالات و اخراجات ایسے ہیں کہ جتنے بھی پیسے آتے ہیں وہ خرچ ہو جاتے ہیں ، بچتے نہیں ہیں، سوال یہ ہے کہ:1)    ایسی عورت پر گزشتہ دس سالوں کی زکاۃ ادا کرنا واجب ہے یا صرف ایک سال کی؟2)    زکاۃ زمین بیچنے سے ملنے والی ٹوٹل رقم سے نکالی جائے گی یا صرف منافع سے نکالی جائے گی یا جو زمین کا فکس چالان ہوتا ہے وہ پلاٹ کی ٹوٹل رقم سے نفی کرکے بقیہ رقم پر زکاۃ نکالی جائے گی؟3) پلاٹ بیچنے کے بعد پہلے زکاۃ ادا کی جائے یا پہلے اپنے اخراجات قرض و غیرہ ادا کرنے کے بعد بقیہ رقم پر زکاۃ نکالی جائے؟مثلاً:  8 لاکھ کی زمین لی 10 لاکھ کی بیچ دی 2 لاکھ چالان کے فکس ادا کیے، 2لاکھ منافع ہوا 8لاکھ بچوں کی شادی کے لیے  الگ کر لیے، ٹوٹل دو لاکھ رہ گئے، اب زکاۃ کتنے پیسوں کی ادا کی جائے؟,<p><p>1 اس عورت پر دس سالوں کی زکاۃ واجب ہے۔</p><p>2 ۔3 ہرسال پلاٹ کی جو  قیمت فروخت تھی اس کی کل قیمت کا  ڈھا ئی فیصد نکالنا لازم ہے، اگر قرضہ کئی سال سے ہے، اور گزشتہ سالوں میں قرض کا حساب کتاب موجود ہے، تو  جس سال جتنا قرض ہو  اس سال کا حساب کرتے ہوئے اتنا قرض   کل ملکیت سے منہا کیا جائے گا۔ اور اگر قرض ابتدا سے نہیں تھا، بلکہ اب  لازم ہوا ہے تو پلاٹ فروخت ہونے کے بعد اب آئندہ جو رقم جمع رہے گی قرضے کی رقم اس میں سے منہا کرکے بقیہ رقم  پر زکاۃ لازم ہوگی۔</p><p>بچوں کی شادی کے لیے  جو رقم الگ کی ہے جب تک یہ رقم خرچ نہیں ہوگی اس پر بھی زکاۃ لازم ہوگی۔فقط واللہ اعلم</p></p>,143906200004,banuri,"('زکات', 'zakat')","('زکوٰۃ / صدقات', 'zakat-sadaqat')","('سامان تجارت', 'saaman-e-tijarat')"
05-05-2018,https://www.banuri.edu.pk/readquestion/انشورنس-اور-تکافل-کا-فرق-اور-حکم-2/05-05-2018,انشورنس اور تکافل کا فرق اور حکم,"""انشورنس"" اور ""تکافل"" میں کچھ فرق ہے یا نہیں؟ نیز ""  تکافل"" میں حصہ لینا شرعاً درست ہےیا نہیں؟",<p><p>مروجہ تکافل اور انشورنس کی حقیقت میں سوائے نام کے کوئی فرق نہیں ہے، لہذا جس طرح انشورنس حرام ہے، اسی طرح مروجہ تکافل بھی ناجائز اورحرام ہے، اس سے اجتناب کرنا ضروری ہے۔فقط واللہ اعلم</p></p>,143908200231,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('بیمہ زندگی / انشورنس / تکافل', 'bima-zindagi-insurance-takaful')"
04-05-2018,https://www.banuri.edu.pk/readquestion/زکاۃ-اور-صدقہ-واجبہ-کی-رقم-مدرسہ-کی-تعمیرمیں-لگانا/04-05-2018,زکاۃ اور صدقہ واجبہ کی رقم مدرسہ کی تعمیرمیں لگانا,صدقہ واجبہ اور زکاۃ کی رقم مدرسہ کی تعمیر میں لگا سکتے ہیں؟,<p><p>صدقہ واجبہ اور زکاۃ کی رقم مدرسہ کی تعمیر میں نہیں لگاسکتے۔فقط واللہ اعلم</p></p>,143908200143,banuri,"('زکات', 'zakat')","('زکوٰۃ / صدقات', 'zakat-sadaqat')","('مصارف زکوٰۃ', 'masarif-e-zakat')"
08-04-2018,https://www.banuri.edu.pk/readquestion/اسلامک-چائلڈ-فنڈ-میں-جمع-شدہ-رقم-پر-زکاۃ/08-04-2018,اسلامک چائلڈ فنڈ میں جمع شدہ رقم پر زکاۃ,"لندن میں ایک ""اسلامک چائلڈ فنڈ"" ہے، جس میں حکومت اور بچے کے والدین پیسے ڈالتے ہیں،جب بچہ 18 سال کی عمر کا ہو جاتا ہے تو پھر وہ اس پیسے کو استعمال کرسکتا ہے،اس بچے کے علاوہ کوئی بھی اس کو استعمال نہیں کر سکتا ، ہاں اگر بچہ 18 سال کی عمر سے پہلے مرجائے تو پھر یہ مال اس کے والدین کو ملے گا ۔ورنہ اس مال کو استعمال کرنے کا حق صرف بچے کو ہے جب وہ 18 سال کا ہوجائے ۔پوچھنا یہ ہے کہ اس مال میں زکاۃ والدین پر لازم ہوگی جب تک بچہ نابالغ ہے ؟یا والدین پر اس کی کوئی زکاۃ نہیں ہے؟",<p><p>جومال بچے کے لیے مختص فنڈ میں جمع کرادیا جائے اس طورپر کہ والدین اسے استعمال کرنے کے مجاز نہ ہو ں تو بچے کے بالغ ہونے تک  اس رقم پر زکاۃ لازم نہیں ہوگی ۔ اس لیے  کہ والدین کی ملکیت سے رقم نکل گئی اور بچہ مکلف نہیں ہے۔ فقط واللہ اعلم</p></p>,143907200114,banuri,"('زکات', 'zakat')","('زکوٰۃ / صدقات', 'zakat-sadaqat')","('وجوب زکوٰۃ کی تفصیل', 'wujob-e-zakat-ki-tafseel')"
15-04-2018,https://www.banuri.edu.pk/readquestion/مرزائیوں-کی-عبادت-گاہ-میں-نماز-ادا-کرنا-2/15-04-2018,مرزائیوں کی عبادت گاہ میں نماز ادا کرنا,میں چناب نگر (چینوٹ) میں چند دنوں کے لیے رہائش پذیر ہوں ۔ یہاں پر مرزائیوں کی مسجد ہے، کیا اس میں نماز ادا کرنا جائز ہے؟ یا نہیں؟ یہاں قریب میں اہلِ سنت کی کوئی مسجد نہیں۔,"<p><p>""مسجد""  شعائراللہ اور شعائر اسلام میں سے ہے،اور یہ صرف اہلِ اسلام کی عبادت گاہ ہوسکتی ہے۔مرزائی اپنے کفریہ عقائد کی بنا پر دائرہ اسلام سے خارج ہیں،آئینی طور پر بھی وہ غیر مسلم اقلیت ہیں۔ان کی بنائی ہوئی عبادت گاہ مسجد نہیں کہلائی جاسکتی ،قانونی لحاظ سے بھی وہ اسلامی شعائر استعمال کرنے کا حق نہیں رکھتے۔لہذا ان کی عبادت گاہ کو مسجد کانام دینااور وہاں نماز کی ادائیگی  درست نہیں ہے۔اگر قریب میں کوئی مسجد نہ ہو اور دور کی مسجد تک باجماعت نماز کی ادائیگی کے لیے جاناممکن نہ ہو تو گھر میں ہی باجماعت نماز ادا کرسکتے ہیں۔(فتاوی مفتی محمود جلد اول ،ص:603)فقط واللہ اعلم</p></p>",143907200145,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
04-05-2018,https://www.banuri.edu.pk/readquestion/بالوں-میں-کلر-لگانا-2/04-05-2018,بالوں میں کلر لگانا,بالوں پر کلر لگانے کا کیا حکم ہے ؟,<p><p>سفید بالوں میں خالص سیاہ رنگ لگانا جائزنہیں،احادیث میں رسول اللہ صلی اللہ علیہ وسلم نے اس سے منع بھی فرمایاہے اور وعیدیں بھی ارشادفرمائی ہیں۔البتہ ایسارنگ جوسیاہی مائل ہو (لیکن خالص سیاہ نہ ہو)  اس کا استعمال درست ہے.فقط واللہ اعلم</p></p>,143908200135,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('علاج معالجہ کے آداب و حدود', 'ilaj-mualja-k-aadab-o-hudood')"
04-05-2018,https://www.banuri.edu.pk/readquestion/قادیانی-کو-سلام-کرنا-جائز-نہیں-2/04-05-2018,قادیانی کو سلام کرنا جائز نہیں,کیا قادیانیوں کو سلام کرنا جائز ہے جب کہ قادیانی باس ہو؟,<p><p>قادیانی چوں کہ ختم نبوت کے منکر ہیں، دائرہ اسلام سے خارج اور مرتد و زندیق ہیں، ان سے کسی قسم کا تعلق رکھنا اور انہیں سلام کرنا شرعاً جائز نہیں، نیز ان کے ادارے میں نوکری کرنا اور ان کے کاروبار کو آگے بڑھانے میں مدد کرنا سب ناجائز ہے۔ فقط واللہ اعلم</p></p>,143908200133,banuri,"('ایمان و عقائد', 'aqaed')","('باطل مذاہب اور فرقے', 'mazahib-masalik')","('قادیانی', 'qadiyaniat')"
05-05-2018,https://www.banuri.edu.pk/readquestion/بھاڑ-میں-جا-کے-الفاظ-سے-طلاق-کا-حکم-2/05-05-2018,''بھاڑ میں جا'' کے الفاظ سے طلاق کا حکم,"کوئی شخص بیوی کے سامنےغصے میں  بولے  کہ ""بھاڑ میں جا""  تو اس سے طلاق ہوگی یانہیں ؟اور شوہر کی نیت تھی یا نہیں اس کا پتہ کیسے چلے گا؟",<p><p>''بھاڑ میں جا'' یہ الفاظ کنایہ میں سے ہے اور عرف میں اس کا استعمال بکثرت ہوتاہے۔ الفاظ کنایہ سے طلاق اس وقت واقع ہوتی ہے جب شوہر کی نیت طلاق دینے کی ہو یاقرائن سے معلوم ہو کہ اس کی نیت طلاق دینے کی تھی۔اگر نہ شوہر کی نیت ہو اور نہ ہی کوئی قرینہ ہوتو عدمِ طلاق کا فیصلہ کیاجائے گا۔</p><p>لہذاصورتِ مسئولہ میں  شوہر سے ان الفاظ سے متعلق دریافت کیاجائے ،اگر اس کی نیت ان الفاظ سے بیوی کو طلاق دینے کی تھی تو ایک طلاق بائن واقع ہوجائے گی،اور اگر شوہر انکار کرتاہے کہ ان الفاظ سے بیوی کو طلاق دینے کی نیت نہیں تھی  تو طلاق واقع نہ ہوگی، البتہ شوہر کی بات کا قسم کے ساتھ اعتبار کیا جائے گا۔ (الفاظ طلاق کے اصول،ص:38)فقط واللہ اعلم</p></p>,143908200261,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق صریح اور کنائی', 'talaq-e-sarih-or-kinai')"
05-05-2018,https://www.banuri.edu.pk/readquestion/زکاۃ-کی-رقم-مستحق-کو-کاروبار-کے-لیے-دینا-قربانی-کا-گوشت-غیر-مسلم-کو-دینا/05-05-2018,زکاۃ کی رقم مستحق کو کاروبار کے لیے دینا ۔ قربانی کا گوشت غیر مسلم کو دینا,میرے دو سوال ہیں:1.مستحق بندے کو زکاۃ کے پیسے سے کاروبار کروا کے دے سکتے  ہیں؟2.قربانی کا گوشت غیر مسلموں کو دے سکتے ہیں؟,<p><p>1۔ زکاۃ کی رقم یا اس سے تجارت کا کوئی سامان خرید کر مستحق شخص کو  <strong>مالک بناکردیا جائے</strong> اور وہ اس رقم یا سامان سے تجارت  کرے ، اس سے  زکاۃ ادا ہوجائے گی۔</p><p>2۔غیر مسلم کو قربانی کا گوشت دینا جائز ہے۔البتہ مسلمانوں کو دینے کا ثواب زیادہ ہے اور یہ مستحب ہے۔فقط واللہ اعلم</p></p>,143908200276,banuri,"('زکات', 'zakat')","('زکوٰۃ / صدقات', 'zakat-sadaqat')","('مصارف زکوٰۃ', 'masarif-e-zakat')"
05-05-2018,https://www.banuri.edu.pk/readquestion/خواتین-کے-لیے-نماز-تراویح-کا-حکم-2/05-05-2018,خواتین کے لیے نماز تراویح کا حکم,کیا نمازِ تراویح مستورات کے لیے ضروری نہیں؟کیامستورات کوجماعت کے ساتھ پڑھنا ضروری ہے؟,"<p><p>خواتین کے لیے بھی  تراویح پڑھنا سنتِ مؤکدہ ہے اور لازم ہے،البتہ جماعت سے نہ پڑھیں، بلکہ گھر میں ہی انفرادی طور پر پڑھیں،<span style=""background-color:#fff;""><span style=""color:#323232;"">حضور اکرم صلی اللہ علیہ وسلم نے عورت کی نماز کو گھر اور گھر میں بھی اندرونی حصہ میں ادا کرنے کو  افضل قرار دیا ہے، آپ صلی اللہ علیہ وسلم کی چاہت اور احادیثِ مبارکہ کی روشنی میں صحابہ کرام رضوان اللہ علیہم اجمعین کا اس پر اتفاق ہوا کہ عورتیں گھروں میں نمازیں ادا کریں ؛ اس لیے عورتوں کے لیے ضروری ہے کہ فرض نمازوں کی طرح تراویح بھی گھر ہی میں ادا کریں۔ فقط واللہ اعلم</span></span></p></p>",143908200270,banuri,"('نماز', 'salat')","('تراویح', 'taraweeh')","('تراویح', 'taraweeh')"
05-05-2018,https://www.banuri.edu.pk/readquestion/سورۂ-فاتحہ-کے-بعد-دوسری-سورۃ-ملانے-سے-قبل-بسم-اللہ-پڑھنا-2/05-05-2018,سورۂ فاتحہ کے بعد دوسری سورۃ ملانے سے قبل بسم اللہ پڑھنا,نماز میں سورہ فاتحہ کے بعد ضمّ سورۃ (جیسے سورۃ فیل ) سے پہلے بسم اللہ پڑھنا چاہیے یا نہیں ؟,"<p><p style=""margin-left:0;margin-right:0;text-align:justify;"">سورہ فاتحہ کے بعد دوسری سورت  ملانے سے پہلے  بسم اللہ پڑھنا مستحب اور بہتر ہے۔</p><p style=""margin-left:0;margin-right:0;text-align:justify;"">""حاشیۃ الطحطاوی"" میں ہے:</p><p><span class=""ar_writing"">''فائدة: يسن لمن قرأ سورة تامة أن يتعوذ ويسمى قبلها، واختلف فيما إذا قرأ آية والأكثر على أنه يتعوذ فقط، ذكره المؤلف في شرحه من باب الجمعة، ثم أعلم أنه لا فرق في الإتيان بالبسملة بين الصلاة الجهرية والسرية، وفي حاشية المؤلف على الدرر: واتفقوا على عدم الكراهة في ذكرها بين الفاتحة والسورة بل هو حسن سواء كانت الصلاة سرية أو جهرية۔''</span>(1/174) فقط واللہ اعلم</p></p>",143908200300,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
05-05-2018,https://www.banuri.edu.pk/readquestion/سیونگ-اکاؤنٹ-کھلوا-کر-منافع-لینا-2/05-05-2018,سیونگ اکاؤنٹ کھلوا کر منافع لینا,کیا المیزان بینک سے سیونگ اکاؤنٹ کا منافع لینا جائز ہے؟,<p><p>موجودہ زمانے میں اسلامی بینکنگ کے نام سے جتنے بھی بینک کام کر رہے ہیں ہماری تحقیق کے مطابق وہ اسلامی نہیں ہیں، روایتی بینکوں کی طرح مروجہ اسلامی بینکوں میں بھی سیونگ اکاؤنٹ کھلوانا اور منافع لیناجائزنہیں  ہے۔فقط واللہ اعلم</p></p>,143908200301,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('اسلامی بینکاری', 'islami-bankari')"
05-05-2018,https://www.banuri.edu.pk/readquestion/مسجد-میں-دوسری-جماعت-کروانا-2/05-05-2018,مسجد میں دوسری جماعت کروانا,ایک مسجد میں دو مرتبہ جماعت کروانا کیسا ہے؟ تفصیل مطلوب ہے۔,"<p><p style=""margin-left:0;margin-right:0;text-align:right;"">محلہ کی مسجد جس میں باقاعدہ امام متعین ہوتاہے،ایسی مسجد میں مقررہ جماعت ہوجانے کے بعد دوبارہ جماعت کراناجائزنہیں۔ ہاں ایسی مساجد جو راستوں پر بنی ہوتی ہیں اور ان کے لیے امام مقرر نہیں ہوتا، جہاں مسافر  آکر اپنی جماعت کراتے ہیں ، اس قسم کی مساجد میں دوسری جماعت جائز ہے۔مفتی اعظم ہند مفتی کفایت اللہ رحمہ اللہ اسی نوعیت کے سوال کے جواب میں تحریر فرماتے ہیں:</p><p>''جس مسجد میں کہ پنج وقتہ جماعت اہتمام وانتظام سے ہوتی ہو ،اس میں امام ابوحنیفہ ؒ کے نزدیک جماعت ثانیہ مکروہ ہے،کیوں کہ جماعت دراصل پہلی جماعت ہے،اور مسجد میں ایک وقت کی فرض نما زکی ایک ہی جماعت مطلوب ہے،حضور انورﷺکے زمانہ مبارک اور خلفائے اربعہ وصحابہ کرام  رضی اللہ عنہم کے زمانوں میں مساجد میں صرف ایک ہی مرتبہ جماعت کا معمول تھا،پہلی جماعت کے بعد پھر جماعت کرنے کا طریقہ اوررواج نہیں تھا،دوسری جماعت کی اجازت دینے سے پہلی جماعت میں نمازیوں کی حاضری میں سستی پیدا ہوتی ہے اور جماعت اولیٰ کی تقلیل لازمی ہوتی ہے ، اس لیے جماعت ثانیہ کو حضرت امام صاحبؒ نے مکروہ فرمایا اور اجازت نہ دی۔اور جن ائمہ نے اجازت دی انہوں نے بھی اتفاقی طور پر جماعت اولیٰ سے رہ جانے والوں کو اس طور سے اجازت دی کہ وہ اذان واقامت کا اعادہ نہ کریں اور پہلی جماعت کی جگہ بھی چھوڑ دیں تو خیر پڑھ لیں ،لیکن روزانہ دوسری جماعت مقرر کرلینا اور اہتمام کےساتھ اس کو ادا کرنا اور اس کے لیے تداعی یعنی لوگوں کو بلانااور ترغیب دینا یہ تو کسی کے نزدیک بھی جائز نہیں ،نہ اس کے لیے کوئی فقہی عبارت دلیل بن سکتی ہے ،یہ تو قطعاً ممنوع اور مکروہ ہے''۔(کفایت المفتی ،جلد سوم ، ص:140،کتاب الصلوۃ ،دارالاشاعت)فقط واللہ اعلم</p></p>",143908200313,banuri,"('نماز', 'salat')","('نمازوں کے اوقات', 'namazon-k-auqat')","('نمازوں کے اوقات', 'namazon-k-auqat')"
29-04-2018,https://www.banuri.edu.pk/readquestion/کمپنی-کے-لوگو-والی-شرٹ-میں-نماز-ادا-کرنا-2/29-04-2018,کمپنی کے لوگو والی شرٹ میں نماز ادا کرنا,کیا کسی یونیفارم یا وردی شرٹ وغیرہ  پہنتے ہوئے نماز جائز ہے ?یونیفارم یا وردی شرٹ وغیرہ پر اگر کسی غیرمسلم ملک کی کمپنی کا لوگو یا تصویر  ہے تو اس کے بارے میں کیا حکم ہے ؟,<p><p>1۔ نماز صحیح ہونے کی شرائط میں سے ہے کہ لباس طاہر (پاک) اور ساتر (ستر کو ڈھانپنے والا ہو) ؛  لہذا صورتِ مسئولہ میں اگر یونیفارم طاہر و ساتر ہے تو نماز ہو جائے گی۔</p><p>2۔ شرٹ وغیرہ پر  اگر جاندار کی  تصویر  نہیں ہے، (اور کوئی خارجی مانع بھی نہیں ہے،) صرف کسی کمپنی کا لوگو ہے تو  کوئی حرج نہیں، تاہم کشادہ لباس میں نماز ادا کرنا اولیٰ ہے۔اور اگر یونیفارم پر جاندار کی واضح تصویر ہو تو ایسے لباس میں نماز ادا کرنا مکروہ ہے۔فقط واللہ اعلم</p></p>,143908200057,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
24-04-2018,https://www.banuri.edu.pk/readquestion/زمین-کے-اجارہ-سے-ملنےوالی-رقم-ہر-زکاۃ-کا-حکم/24-04-2018,زمین کے اجارہ سے ملنےوالی رقم پر زکاۃ کا حکم,زمین اجارہ پر دی ہے ، سال میں جو اجارہ کی رقم ملتی ہے اس رقم میں زکاۃ ہے یا نہیں ؟میں نے سنا ہے کے اس رقم میں زکاۃ نہیں، بلکہ زکاۃ پیداوارمیں ہے ؟,<p><p>اگرزمین رقم کے بدلے اجارہ میں دی ہے،  پیداوار سے آپ  کا کوئی تعلق نہیں ہے تو زکاۃ کا سال پورا ہونے پر اگر کرائے میں ملنے والی رقم موجود ہے اور نصاب کے برابر ہے یا یہ شخص پہلے سے صاحب نصاب ہے  تو اس پر زکاۃ ہو گی،اور اگر اجرت پیداوار کی صورت میں طے ہے اور زمین داری کرنے والا آپ کا حصہ فروخت کرکے رقم فراہم کرتا ہے تو آپ کے حصے کے بقدر پیداوار پر عشر ادا لرنا آپ پرواجب ہوگا۔فقط واللہ اعلم</p></p>,143908200027,banuri,"('معاملات', 'muamlat')","('بیع / تجارت', 'bay-tijarat')","('اجارہ اور کرایہ کے احکام', 'ijara-or-kiraya-k-ahkam')"
22-04-2018,https://www.banuri.edu.pk/readquestion/سیاہ-خضاب-لگانا-2/22-04-2018,سیاہ خضاب لگانا,میری عمر 35 سال ہے ۔ میری ابھی شادی نہیں ہوی۔ کیا میں اپنی داڑھی کے سفید بالوں کو کالا کرسکتا ہوں؟ یا ڈارک براؤن کر سکتا ہوں؟ کالا کولا نامی کمپنیوں کے کلر لگانا جائز ہے؟,<p><p>خالص کالے رنگ کاخضاب لگاناگناہ ہے، احادیث مبارکہ میں اس کی ممانعت اور سخت وعیدآئی ہے،چناں چہ ابوداودشریف کی روایت میں ہے:''حضرت عبداللہ ابن عباس رضی اللہ عنہماارشادفرماتے ہیں: جناب نبی کریم صلی اللہ علیہ وسلم نے فرمایا:آخری زمانہ میں کچھ لوگ ہوں گے جوسیاہ خضاب لگائیں گے،جیسے کبوترکاسینہ،ان لوگوں کوجنت کی خوشبوبھی نصیب نہ ہوگی''۔</p><p>صرف حالتِ جہاد میں دشمن کو مرعوب رکھنے اور اس کے سامنے جوانی اور طاقت کے اظہار کے لیے کالا خضاب استعمال کرنے کی  اجازت دی گئی ہے ، اس کے علاوہ حالات میں خالص سیاہ خضاب لگانا جائزنہیں ہے۔سیاہ رنگ کے علاوہ کسی بھی رنگ (مثلاً: ڈارک براؤن ،سرخ ، یاسیاہی مائل رنگ)کاخضاب لگاسکتے ہیں۔</p><p>کالا کولا کمپنی کا کلر استعمال کرسکتے ہیں۔ فقط واللہ اعلم</p><hr/></p>,143908200021,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('بالوں کے احکام و آداب', 'baloon-k-ahkam-o-aadab')"
02-05-2018,https://www.banuri.edu.pk/readquestion/کرسی-پر-نماز-پڑھنے-والا-کرسی-کہاں-رکھے-2/02-05-2018,کرسی پر نماز پڑھنے والا کرسی کہاں رکھے؟,میں کرسی پر بیٹھ کر نماز پڑھتا ہوں، اور میں باجماعت نماز میں صف کے ایک طرف ہوتا ہوں، اور اگرصف پوری نہ ہو تو کرسی اٹھا کر صف کے ساتھ مل جاتا ہوں۔ چند دن پہلے کا واقعہ ہے کہ میں فجر کی نماز میں حسبِ معمول دوسری صف میں ایک طرف کرسی پر بیٹھا تھا اور جماعت کھڑی ہو گئی، لیکن دوسری صف مکمل نہ تھی یعنی میرے بیچ اور صف کے درمیان 7 سے 8 بندوں کے کھڑے ہونے کی جگہ تھی، میں نے پیچھے مڑ کر دیکھا تو ایک صاحب آئے اور میرے ساتھ کھڑے ہو گئے اور کہا کہ ادھر ہی بیٹھےرہیں اور انہوں نے نیت کر کے نماز شروع کر دی جب کہ میں نے کرسی اٹھائی اور جماعت کے ساتھ مل گیا اور نماز پڑھنی شروع کر دی۔  جب اس بندے سے دوسرے دن بات ہوئی کہ آپ جماعت کے ساتھ کیوں نہیں ملے تو انہوں نے کہا کہ وہ میری وجہ سے نہیں ملے، انہوں نے مجھے معذور جانا اور میرے ساتھ کھڑے ہو گئے۔ ان کا کہنا ہے کہ اس طرح نماز ہو جاتی ہے چاہے بیچ میں گیپ ہو۔,<p><p>کرسی پر بیٹھ کر نماز پڑھنے والا شخص صف میں مل کر نماز پڑھ سکتا ہے، صف سے ہٹ کر کونےمیں نماز پڑھنا اس کے لیے ضروری نہیں، البتہ اگر صف میں جگہ خالی رہنے کا خطرہ نہ ہو تو بہتر یہی کہ کرسی پر بیٹھ کر نماز پڑھنے والا کنارے پر کھڑا ہو، تاکہ صفوں میں ظاہری انقطاع محسوس نہ ہو اور کسی کو تکلیف بھی نہ ہو ۔فقط واللہ اعلم</p></p>,143908200081,banuri,"('نماز', 'salat')","('مسجد کے آداب و احکام', 'masjid-k-aadab-o-ahkaam')","('مسجد کے آداب و احکام', 'masjid-k-aadab-o-ahkam')"
04-05-2018,https://www.banuri.edu.pk/readquestion/امام-کے-لیے-عمومی-چندہ-کرنا/04-05-2018,امام کے لیے عمومی چندہ کرنا,ایک مسجد ایک شخص نے بنائی ہے اور وہ ہر ماہ (6) ہزار روپیہ امام کی تنخواہ کے لیے  اور (1) ہزار روپیہ مسجد کے بل کے لیے بھیجتا ہے. اب مقتدیوں نے یہ سوچا کہ امام صاحب شادی شدہ ہیں اور اس تنخواہ میں ان کا گزر بسر مشکل ہے تو مقتدیوں نے مل کر یہ فیصلہ کیا کہ ہم ہر جمعہ کے دن مسجد میں امام کے لیے  چندہ کریں گے اور باقاعدہ طور پر اعلان کے ذریعے لوگوں کو آگاہ کیا گیا کہ یہ چندہ مسجد کے لیے نہیں بلکہ امام کے لیے ہے. اب پوچھنا یہ ہے کہ یہ چندہ امام صاحب کے لیے لینا جائز ہے یا نہیں?,<p><p>مقتدیوں کا جذبہ بہت نیک ہے، لیکن اس کے لیے اختیار کردہ طریقہ کار امام صاحب کی قدرومنزلت کےمناسب نہیں ہے، مقتدی حضرات عمومی چندہ کی بجائے آپس میں رقم جمع کرکے امام صاحب کو دیں تو زیادہ مناسب ہے، باقی یہ چندہ چوں کہ امام صاحب کے نام ہی سے وصول کیا جاتاہے؛ اس لیے  امام صاحب کے لیے یہ  رقم  لینا جائزہے۔فقط واللہ اعلم</p></p>,143908200106,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
07-02-2018,https://www.banuri.edu.pk/readquestion/ایک-عورت-کا-حمل-دوسری-کے-رحم-میں-منتقل-کرنا-2/07-02-2018,ایک عورت کا حمل دوسری کے رحم میں منتقل کرنا,بیوی کا آپریشن کرکے شوہر کی ماں کا حمل اس بیوی  کے رحم میں ڈالا ہے تو اب کیا اس شوہر کو اس بیوی سے جماع جائز ہے؟,<p><p>مذکورہ فعل شریعت کی رو سے جائز نہیں ہے،اولاد کے حصول کے لیے شریعت نے جو فطری طریقہ بتلایاہے یہ عمل اس کے خلاف ہے،نیز اس عمل میں شریعت کے کئی امور کی خلاف ورزی لازم آتی ہے۔البتہ جب تک بیوی کے پیٹ میں اس کی والدہ کا حمل موجود ہے، اس وقت تک شوہر کے لیے بیوی سے جماع جائز نہیں۔تفصیل کے لیے ملاحظہ ہو فتاوی بینات،جلد چہارم، کتاب الحظر والاباحۃ،ص:321 تا 326،مطبوعہ مکتبہ بینات بنوری ٹاؤن کراچی۔فقط واللہ اعلم</p></p>,143905200053,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('ٹیسٹ ٹیوب بے بی', 'test-tube-baby')"
02-05-2018,https://www.banuri.edu.pk/readquestion/عورت-کے-طلاق-لینے-کی-صورت-میں-مہر-کاحکم-2/02-05-2018,عورت کے طلاق لینے کی صورت میں مہر کاحکم,اگر لڑکی خود سے طلاق لے تو کیا حقِ مہر دینا ضروری ہے؟,<p><p>اگرعورت کے مطالبے پر طلاق دی جائے  تو بھی مہر دینا ہوگا، البتہ اگر عورت مہر  کی معافی کے عوض میں خلع یا طلاق لے یا طلاق دینے سے پہلے شوہر  یہ شرط لگائے کہ مہر کے عوض طلاق دوں گا اور عورت اسےمنظور کرلے تو ایسی صورت میں  مہر دینا لازم نہیں ہوگا۔فقط واللہ اعلم</p></p>,143908200079,banuri,"('نکاح', 'nikah')","('مہر', 'meher')","('مہر کا حکم', 'mehr-jehez-barat')"
04-05-2018,https://www.banuri.edu.pk/readquestion/کالا-خضاب-لگانا-2/04-05-2018,کالا خضاب لگانا,بالوں پر کالا رنگ لگانا جائز ہے یا نہیں جب عمر کم ہو ،  20 سے 30 سال؟,"<p><p>احادیث مبارکہ میں خالص کالے رنگ کاخضاب لگانے کی ممانعت اور سخت وعیدآئی ہے، لہٰذا خالص کالے رنگ کا خضاب لگانا گناہ ہے۔  ""ابوداودشریف "" کی روایت میں ہے:''حضرت عبداللہ ابن عباس رضی اللہ عنہماارشادفرماتے ہیں: جناب نبی کریم صلی اللہ علیہ وسلم نے فرمایا:آخری زمانہ میں کچھ لوگ ہوں گے جوسیاہ خضاب لگائیں گے،جیسے کبوترکاسینہ،ان لوگوں کوجنت کی خوشبوبھی نصیب نہ ہوگی''۔ صرف حالتِ جہاد میں دشمن کو مرعوب رکھنے اور اس کے سامنے جوانی اور طاقت کے اظہار کے لیے کالا خضاب استعمال کرنے کی  اجازت دی گئی ہے، اس کے علاوہ حالات میں خالص سیاہ خضاب لگانا جائزنہیں ہے۔</p><p>خالص سیاہ رنگ کے علاوہ کسی بھی رنگ (مثلاً:سرخ، براؤن  یاسیاہی مائل رنگ)کاخضاب لگاسکتے ہیں۔فقط واللہ اعلم</p><hr/></p>",143908200128,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('حرام اشیاء سے علاج و دوا', 'haram-ashya-say-ilaj-o-dawa')"
01-05-2018,https://www.banuri.edu.pk/readquestion/درد-شقیقہ-کی-صورت-میں-روزہ-چھوڑنے-کا-حکم/01-05-2018,دردِ شقیقہ کی صورت میں روزہ چھوڑنے کا حکم,"مجھے دردِ شقیقہ ہوتا ہے اور جب بھی میں زیادہ دیر بھوکا رہ لوں,ڈپریشن ،پانی کی کمی ہو یا نیند پوری نہ ہو تو فوراً ہی شدید درد ہوجاتا ہے، اس صورتِ حال سے بہت پریشان ہوں، روزہ جب بھی رکھتاہوں دردِ شقیقہ کا شدید اٹیک ہوتا ہے جس کی وجہ سے کچھ بھی کرنے سے قاصر ہوتا ہوں، الٹیاں ہوتی ہیں، ایسی صورت میں روزے کا کیا حکم ہے؟",<p><p>روزہ رکھنے کی صورت میں اگر ناقابلِ برداشت تکلیف ہوتی ہے اور مرض کا بڑھ جانا یقینی ہے اور دین دار (نماز روزے کے پابند)، ماہر  ڈاکٹر ومعالج  کی رائے روزہ ترک کرنے کی ہو تو روزہ چھوڑ سکتے ہیں، بعد میں سردی کے ایام میں اگر ان روزوں کی قضا پر قادر ہوں تو  قضا روزے رکھنا ضروری ہوگا۔  اور اگر اس کی بھی قدرت نہ ہو تو ہر روزے کے بدلے ایک صدقہ فطر کے برابر فدیہ ادا کریں، اگر اللہ تعالی اس کے بعد صحت عطا کردیں تو ان روزوں کی قضا کرنی ہوگی، اور فدیہ میں دی گئی رقم نفلی صدقہ ہوجائے گی۔ فقط واللہ اعلم</p></p>,143908200077,banuri,"('روزہ', 'soum')","('روزہ', 'roza')","('کفارہ / فدیہ', 'kaffara-fidya')"
03-05-2018,https://www.banuri.edu.pk/readquestion/بیوی-بچوں-کو-تفریح-کے-لیے-لے-کر-جانا/03-05-2018,بیوی بچوں کو تفریح کے لیے لے کر جانا,اگر زید اپنے بیوی بچوں کے ساتھ کہیں سیر وتفریح کے لیے جائے، تو شریعت میں اس کی گنجائش موجود ہے کہ نہیں؟,<p><p>پردے کے اہتمام اور دیگر شرعی حدود وقیود کی رعایت کے ساتھ بیوی اور بچوں کو جائز تفریح کے لیے  لے جانا  جائز  ہے۔ فقط واللہ اعلم</p></p>,143908200087,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('مختلف قسم کے کھیل', 'mukhtalif-qism-k-khel')"
04-05-2018,https://www.banuri.edu.pk/readquestion/منکر-حیات-النبی-کی-امامت-کا-حکم-2/04-05-2018,منکرِ حیات النبی کی امامت کا حکم,جو شخص حضورِ پاک صلی اللہ تعالیٰ علیہ وسلم کو اپنی قبر مبارک میں زندہ نہیں مانتا اورکہتا ہے کہ قبر مبارک پر حاضر ہونے والاشخص جودرود پڑھتا ہے وہ حضور صلی اللہ علیہ وسلم نہیں سنتے،تو ایسے شخص کی امامت کا کیا حکم ہے؟,<p><p>ایسے شخص کی امامت میں نماز ادا کرنا مکروہ تحریمی ہے، امامت کے جلیل الشان منصب کے لیے  صحیح العقیدہ افراد کا انتخاب کیا جانا ضروری ہے۔فقط واللہ اعلم</p></p>,143908200100,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
04-05-2018,https://www.banuri.edu.pk/readquestion/زکاۃ-میں-رقم-کی-جگہ-سامان-کے-پیکٹ-دینا/04-05-2018,زکاۃ میں رقم کی جگہ سامان کے پیکٹ دینا,زکات  میں رقم کے بجائے رمضان کا سامان پیکٹ بنا کر دیا جاسکتا ہے؟,<p><p>دیاجا سکتاہے ۔فقط واللہ اعلم</p><p> </p></p>,143908200115,banuri,"('زکات', 'zakat')","('زکوٰۃ / صدقات', 'zakat-sadaqat')","('ادائے زکوٰۃ', 'adaye-zakat')"
04-05-2018,https://www.banuri.edu.pk/readquestion/بینک-کوٹرانسپورٹ-مہیا-کرنا-2/04-05-2018,بینک کوٹرانسپورٹ مہیا کرنا,میں بنک کو ٹرانسپورٹ اور لیبر فراہم کرتا ہوں کیا یہ جائز ہے؟,<p><p>بینک سودی ادارہ ہے، اس کو ٹرانسپورٹ اور لیبر مہیا کرنا اس کی معاونت کرنا ہے؛ لہذا بنک کو یہ سروس فراہم کرناجائز نہیں ہے۔فقط واللہ اعلم</p></p>,143908200117,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('متفرقات سود', 'mutafarriqat-e-sood')"
04-05-2018,https://www.banuri.edu.pk/readquestion/کافر-کو-صدقہ-دینا-2/04-05-2018,کافر کو صدقہ دینا,کافروں کے ملک میں کیا کافروں کو صدقہ کی رقم دے سکتے ہیں؟,<p><p>صدقاتِ واجبہ یعنی زکات، فدیہ، کفارات، نذر وغیرہ  صرف مسلمان مستحقینِ زکات کو دیے  جا سکتے ہیں،  البتہ نفلی صدقات ( مذکورہ صدقات کے علاوہ) کافر  کو بھی دے سکتے ہیں۔ فقط واللہ اعلم</p></p>,143908200122,banuri,"('زکات', 'zakat')","('زکوٰۃ / صدقات', 'zakat-sadaqat')","('نفلی صدقات', 'nafli-sadaqat')"
02-05-2018,https://www.banuri.edu.pk/readquestion/17-سال-کی-لڑکی-سے-نکاح-کرنا-2/02-05-2018,17 سال کی لڑکی سے نکاح کرنا,میری شادی  کی تاریخ طے ہوگئی ہے، لیکن لڑکی کی عمر 17 سال ہے کیا 17 سال کی لڑکی سے نکاح ہوسکتا ہے ؟ کوئی پابندی تو نہیں ہےشرعاًوقانوناً؟,<p><p>شرعاً 17 سال کی عمر کی لڑکی سے نکاح منعقد ہوجاتا ہے، شریعت میں اس سلسلے میں پابندی نہیں ہے،  البتہ ہمارے علم کے مطابق یہاں کے صوبائی قانون میں  18 سال سے کم عمر لڑکی سے  نکاح کرنے پر پابندی ہے۔ اگر آپ  کسی اور صوبے سے تعلق رکھتے ہیں تو بظاہر قانوناً بھی پابندی نہیں ہوگی ۔</p><p>واضح رہے کہ اس سلسلے میں قانون مطلقاً منع نہیں کرتا، بلکہ کسی قدر تفصیل اور گنجائش موجود ہے ؛ لہٰذا  قانونی حیثیت جاننے کے لیے  کسی سمجھ دار اور دین دار وکیل سے رابطہ کریں۔ فقط واللہ اعلم</p></p>,143908200085,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
20-04-2018,https://www.banuri.edu.pk/readquestion/دوکان-کے-واش-روم-میں-وضو-کرنا-2/20-04-2018,دوکان کے واش روم میں وضو کرنا,مسجد میں رش ہونے کی وجہ سے دکان کے اندر موجود واش روم میں وضو کیا جا سکتاہے ؟,<p><p>اگر دوکان کے واش روم میں وضو کرنے کی گنجائش ہے تو  کرلیا کریں، بلکہ وضو بناکر مسجد جانا ہی افضل ہے .فقط واللہ اعلم</p></p>,143908200010,banuri,"('طہارت', 'taharat')","('وضو', 'wuzu')","('وضو،فرائض،سنن،آداب اور وضو توڑنے والی اشیاء', 'wuzo-faraidh-sunan-aadab-or-wuzo-tornay-wali-ashya')"
04-05-2018,https://www.banuri.edu.pk/readquestion/ورزش-کرتے-ہوئے-قرآن-کریم-کی-تلاوت-سننا-2/04-05-2018,ورزش کرتے ہوئے قرآن کریم کی تلاوت سننا,ورزش کرتے وقت تلاوتِ قرآن سن سکتے ہیں؟,"<p><p style=""margin-left:0;margin-right:0;text-align:justify;"">آداب کا لحاظ رکھتے ہوئے چہل قدمی کے دوران تلاوت کرنااورسننا دونوں جائزہیں۔آداب میں سے یہ ہے کہ: تلاوت سننے کے لیے متوجہ رہاجائے،جہاں تلاوت سنی جارہی ہو اس مقام پرنجاست اورگندگی وغیرہ نہ ہو اورآواز اتنی ہی رکھی جائے کہ آدمی خودسن سکے،تاکہ جولوگ اپنے مشاغل میں مصروف ہوں  ان کی طرف سے بے توجہی کااندیشہ نہ ہو۔فتاویٰ ہندیہ میں ہے:</p><p><span class=""ar_writing"">"" ولا باس بالقراء ة  راکباً وماشیاً اذا لم یکن ذلک الموضع معدا للنجاسة، فان کان، یکره، کذا فی القنیة""۔ (کتاب الکراهیة، الباب الرابع فی الصلاة والتسبیح وقراء ة القرآن ۔۔۔۔</span> الخ)فقط واللہ اعلم</p></p>",143908200127,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('تجوید اور ترتیب قرآنی', 'tajweed-aur-tarteeb-e-quraani')"
02-05-2018,https://www.banuri.edu.pk/readquestion/درود-تاج-کے-شرکیہ-الفاظ-2/02-05-2018,کیا درود تاج کے الفاظ شرکیہ ہیں؟,درودِ تاج میں کون سے شرکیہ الفاظ ہیں؟ بغضِ نبی صلی اللہ علیہ وسلم رکھ کر تم کون سا اسلام پھیلا رہے ہو؟,"<p><p>محدث العصر  حضرت علامہ محمد یوسف بنوری نوراللہ مرقدہ  اسی طرح کے ایک سوال کے جواب میں ارشاد فرماتے ہیں:</p><p>"" درودِ تاج ان درودوں میں سے نہیں ہے جو حضرت رسالت پناہ صلی اللہ علیہ وسلم یا صحابہ کرام رضی اللہ عنہم سے منقول ہیں، اور ظاہر ہے کہ جو کلمات درود کے ماثورہ ہوں ان میں برکت بھی زیادہ اور ثواب بھی زیادہ ہے، نیز اس درود کی جو سند منقول ہے وہ بھی غیر مستند ہے۔ بہرحال اگر کسی کا ذوق وشوق اس کے پڑھنے کا ہے تو پڑھ سکتاہے، لیکن وہ جو در اصل اللہ تعالیٰ کی صفات وافعال ہیں ان کا حضرت رسول اللہ صلی اللہ علیہ وسلم کے لیے استعمال مجازاً درست ہے، آپ صلی اللہ علیہ وسلم کو وسیلہ وواسطہ سمجھ کر تو گنجائش نکل سکتی ہے، اگر حقیقتاً ان کے معانی مراد نہ ہوں، بلکہ مجازاً مراد ہوں تو شرک نہ ہوگا، پھر بھی خلافِ اولیٰ وخلافِ احتیاط ضرور ہوگا""۔ انتہی</p><p><span class=""ar_writing"">'دافع البلاء والوباء والقحط والمرض</span>' یہ اللہ رب العزت کی صفات ہیں، جنہیں درودِ تاج میں رسول االلہ صلی اللہ علیہ وسلم کے لیے ثابت کیا گیا ہے ، گو اِن میں مجاز کی تاویل کی جاسکتی ہے، لیکن  بہتر ہے کہ نبی کریم صلی اللہ علیہ وسلم اور صحابہ کرام رضی اللہ عنہم سے ثابت شدہ صیغوں والے درود شریف پڑھے جائیں، ان میں اجر بھی زیادہ ہے، نبی کریم صلی اللہ علیہ وسلم کی حقیقی محبت  اور اتباعِ سنت بھی کامل ہے، درودِ پاک کے لیے حضور نبی کریم صلی اللہ علیہ وسلم اور صحابہ کرام رضوان اللہ علیہم اجمعین سے بہتر  کوئی اور شخص الفاظ اور صیغوں کا انتخاب نہیں کرسکتا۔  فقط واللہ اعلم</p></p>",143908200078,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('درود و سلام', 'durood-o-salam')"
22-04-2018,https://www.banuri.edu.pk/readquestion/کینسر-و-دیگر-امراض-سے-بچاؤ-کی-دعا/22-04-2018,کینسر و دیگر امراض سے بچاؤ کی دعا,برائے  کرم کینسر کی بیماری کے لیے کو ئی  جامع وظیفہ ارشاد فرما دیں۔,"<p><p>کثرت کے ساتھ درج ذیل دعا کا اہتمام کریں:</p><p><span class=""ar_writing"">اَللّهمَّ إِنِّي أَعُوْذُ بِكَ مِنَ البَرصِ وَ الْجُنُونِ وَ الْجُذَامِ وَ مِنْ سَيْئِ الأسْقَامِ۔ </span>فقط واللہ اعلم</p></p>",143908200019,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
06-02-2018,https://www.banuri.edu.pk/readquestion/جو-شخص-نبی-کریم-صلی-اللہ-علیہ-و-سلم-کے-سماع-عند-القبر-کا-قائل-نہ-ہو-اس-کے-بیچھے-نماز-پڑھنے-کا-حکم-2/06-02-2018,جو شخص نبی کریم صلی اللہ علیہ و سلم کے سماع عند القبر کا قائل نہ ہو اس کے بیچھے نماز پڑھنے کا حکم,"میرے گھر کے پاس جو مسجد ہے، اس کے امام نبی کریم حضرت محمد صلی اللہ علیہ وسلم کے ""سماع عند القبر"" کے قائل نہیں ہیں، کیا ان کے پیچھے نماز پڑھنا جائز ہے؟","<p><p style=""text-align:right;"">اگر مذکورہ شخص نبی کریم صلی اللہ علیہ وسلم کے ""سماع عند القبر"" کا اس لیے قائل نہیں کہ نبی کریم صلی اللہ علیہ و سلم اپنی قبر مبارک میں حیات نہیں ہیں تو اس طرح کاعقیدہ رکھنے والے شخص کےپیچھے نماز پڑھنا مکروہ تحریمی ہے۔فقط واللہ اعلم</p></p>",143905200045,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
04-05-2018,https://www.banuri.edu.pk/readquestion/فیس-بک-کا-استعمال-کرنا-2/04-05-2018,فیس بک کا استعمال کرنا,فیس بک استعمال کرنا جائز ہے یا نہیں؟,<p><p>فیس بک کی ویب سائٹ تصاویر سے بھرپور ہوتی ہے، نیز اس کا عمومی استعمال لہو ولعب کے لیے ہوتا ہے، جائز استعمال کرنے والا بھی غیر ارادی طور پر فیس بک کے ناجائز استعمال میں ملوث ہوجاتا ہے، اس لیے فیس بک کے استعمال سے پرہیز کرنا چاہیے۔فقط واللہ اعلم</p></p>,143908200104,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
06-04-2018,https://www.banuri.edu.pk/readquestion/شاہ-میر-نام-رکھنا-جائز-ہے-یا-نہیں-2/06-04-2018,شاہ میر نام رکھنا جائز ہے یا نہیں؟,"""شاہ میر نام""  رکھنا اسلامی لحاظ سے جائز ہے یا نہیں؟","<p><p>''شاہ'' اور''میر'' دونوں فارسی زبان کے الفاظ ہیں،دونوں الفاظ کےمختلف معانی آتے ہیں۔ان الفاظ کا اکثر استعمال  سردار اوربادشاہ کے معنی میں ہے، اور''میر'' کامعنی امیر بھی آتاہے، اس لحاظ سے  ''شاہ میر'' کامعنی ہوگا ''بادشاہوں کابادشاہ یا سرداروں کاسردار''۔نام درست ہے ،البتہ اس میں مبالغہ پایا جاتاہے اور حادیثِ مبارکہ میں نبی کریم صلی اللہ علیہ وسلم نے مبالغہ آمیز ناموں کو ناپسند فرمایاہے۔چناں چہ بخاری شریف کی روایت میں ہے:</p><p>''حضرت ابوہریرہ رضی اللہ تعالیٰ عنہ سے روایت  ہے کہ   رسول اللہ صلی اللہ علیہ وسلم نے فرمایا : قیامت کے دن اللہ کے نزدیک سب سے برا نام اس شخص کا ہوگا جو <span class=""ar_writing"">مَلِکُ الْأَمْلَاکِ</span>(بادشاہوں کا بادشاہ)اپنا نام رکھے۔''</p><p>لہذا انبیاء وصلحاء کے ناموں میں سے کسی کانام کا انتخاب اس سے زیادہ بہتر ہے۔فقط واللہ اعلم</p></p>",143907200101,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
25-02-2018,https://www.banuri.edu.pk/readquestion/شعر-و-شاعری-کا-حکم-سوشل-میڈیا-پر-غیر-محرم-سے-بات-چیت-2/25-02-2018,شعر و شاعری کا حکم /  سوشل میڈیا پر غیر محرم سے بات چیت,1۔شاعری کے متعلق کیا حکم ہے ؟ کس قسم کی شاعری جائز ہے اور ناجائز ؟ کیا کنواروں اور شادی شدہ مرد و عورت کے لیے شاعری سے متعلق کسی قسم کے الگ الگ احکام ہیں؟2۔کیاانٹرنیٹ پر فیس بک، ٹویٹر ،انسٹاگرام جیسی سوشل سائٹس پر نامحرم لڑکے لڑکیاں اور مرد و عورت ایک دوسرے کو ایڈ کر سکتے ہیں ؟ ایڈ کرنے کے بعد ایک دوسرے کی پوسٹس ، ٹویٹس، لائکس فیورٹ شئیر کر سکتے ہیں ؟ ایک دوسرے سے ٹائم لائن پر یا وال پر گفتگو کر سکتے ہیں، جسے باقی لوگ بھی دیکھ پڑھ سکتے ہوں ؟کیا نامحرم ایک دوسرے کے ساتھ چیٹ کرتے ہوئے سمائلیز ایموٹیکونز کا استعمال کر سکتے ہیں ؟ کیا نامحرم ایک دوسرے سے چیٹ کے دوران ہنسی مزاح، لطیفے، قہقہے ،ٹھٹھا لگا سکتے ہیں ؟,"<p><p style=""margin-left:0;margin-right:0;text-align:justify;"">1۔ وہ اشعار کہنا حرام و ناجائز ہیں جن میں اللہ تعالیٰ یا اس کے رسول علیہ السلام یا کسی صحابی رضی اللہ عنہ کی شان کے خلاف یا دین کے ضروری اور ثابت شدہ عقائد واحکام کے خلاف بات ہو، یا کسی مسلمان کی مذمت  یا فحاشی کا ذکر ہو، اسی طرح ان اشعار سے بچنا بھی ضروری ہے جس میں کسی کی بڑائی ، جھوٹ ، فخر و مباہات ،کسی کے نسب میں عیب ، کسی زندہ عورت  کے اوصاف بیان کی گئے ہوں ،نیز شراب اور شراب نوشی کی طرف میلان پیدا کرنے والے اشعار کہنا بھی ناجائز ہیں، اسی طرح شعرو شاعری میں اتنا منہمک ہوجانا کہ ذکر اللہ ، عبادت اور قرآن سے غافل ہوجائے یہ بھی ناجائز ہے، تاہم عبادات کی رعایت کرتے ہوئے حکیمانہ اشعار کہنا جن میں اللہ تعالی کی وحدانیت ، اس کا ذکر ، اسلام سے محبت و الفت کا بیان اور دیگر صالح مقاصد ہوں  وہ مرغوب اور محبوب ہیں۔</p><p>شعر و شاعری کے متعلق  یہ حکم کنواروں اور شادی شدہ مرد و عورت سب کے لیے  یکساں ہے۔</p><p style=""margin-left:0;margin-right:0;text-align:justify;"">2۔ سوشل میڈیا پر نامحرم لڑکے لڑکیوں  اور مرد و عورت کا ایک دوسرے کو ایڈ کرنا ، ایک دوسرے کی پوسٹ وغیرہ کو لائک کرنا ، اسے شیئر کرنا اور ایک دوسرے سے ٹائم لائن یا وال پر گفتگو کرنا کئی مفاسد پر مشتمل ہونے کی وجہ سے ناجائز ہے۔</p><p style=""margin-left:0;margin-right:0;text-align:justify;"">اسی طرح  نامحرم کے لیے  ایک دوسرے کے ساتھ چیٹ کرتے ہوئے سمائلیز یا  ایموٹیکونز کا استعمال کرنا، ایک دوسرے سے چیٹ کے دوران ہنسی مزاح، لطیفے، قہقہے ،ٹھٹھا لگا نا بھی ناجائز ہے۔فقط واللہ اعلم</p></p>",143906200033,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
11-01-2018,https://www.banuri.edu.pk/readquestion/کھانے-کو-کچرے-میں-ڈالنا-2/11-01-2018,کھانے کو کچرے میں ڈالنا,گھر میں کھانے کی بچی ہوئی چیزیں مثلاً روٹی کے ٹکڑے یا چاول کے دانے یا پھلوں سبزیوں کے ٹکڑے گھر کے عام کچرہ دان میں دیگر کچروں (جس میں چھوٹے بچوں کے ڈائیپرز بھی ہوتے ہیں جس کے اندر بچوں کا پیشاب پاخانہ بھی ہوتا ہے ) کے ساتھ ڈال کر کچرہ اٹھانے والے کو دے دیا جاتا ہے جس کو وہ علاقہ کے کچرہ خانہ میں پھینک دیتا ہے۔ کیا ایسا کرنے سے گناہ کا اندیشہ ہے؟,"<p><p style=""margin-left:.5in;margin-right:0;text-align:right;"">  ایسا کرنا رزق کے ادب اور قدر کے خلاف ہے ، احتیاط کریں۔  کھانے پینے کی اشیاء  اگرقابلِ استعمال ہوں تو کسی غریب کو دے دیا کریں، اور قابلِ استعمال نہ ہونے کی صورت میں ایسی جگہ ڈال دیا کریں جہاں رزق کی بے حرمتی نہ ہو  اوروہ  حشرات الارض ،کیڑے مکوڑوں  ،پرندوں وغیرہ  کے استعمال  میں آجائیں۔ فقط واللہ اعلم</p></p>",143904200080,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
15-03-2018,https://www.banuri.edu.pk/readquestion/شہزین-نام-رکھنا-2/15-03-2018,شہزین نام رکھنا,"اپنی بیٹی کا نام ""شہزین"" رکھنا کیسا ہے؟","<p><p>لفظ ""شہ"" فارسی زبان کا لفظ ہے اور ""زین"" (زاء کے زبر کے ساتھ)عربی زبان کا،  شہزین کا معنی ہے ""زیب و زینت کا بادشاہ""، چوں کہ یہ لفظ عربی اور فارسی کلمات سے مل کر بنا ہے، پورا نام ایک زبان کا نہیں؛ اس لیے اس نام کو نہ رکھا جائے تو بہتر ہے۔</p><p>نیز اگر یہ نام رکھا بھی جائے تو  لڑکے کا نام رکھا جائےگا یہ لڑکی کا نام نہیں ہے۔ فقط واللہ اعلم</p></p>",143906200098,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
