issued_at,link,title,question,answer,fatwa_number,dar_ul_ifta,kitab,bab,fasal
26-04-2015,https://www.banuri.edu.pk/readquestion/ٹیکس-نہ-دینے-والے-کی-ا-مدنی-کا-حکم/26-04-2015,ٹیکس نہ دینے والے کی آمدنی کا حکم,ایک شخص کہتاہے کہ: گورنمنٹ کاٹیکس نہ دینے والے کی مکمل آمدنی حرام ہے ، اس لیے کہ ٹیکس کی رقم کے ساتھ کروڑوں لوگوں کاحق متعلق ہوجاتاہے اور سب کی حق تلفی ہے،کیایہ درست ہے کہ ٹیکس نہ دینے والے کی کل آمدنی حرام ہوجاتی ہے؟اگر سب آمدنی حرام ہے تو پاک کیسے کرے؟,<p><p><strong>ٹیکس نہ دینے والے کی آمدنی حرام نہیں،تاہم جائز ٹیکس ادانہ کرنا قانون کی خلاف ورزی اورجرم ہے اورجرم کی اجازت نہیں ۔فقط واللہ اعلم</strong></p></p>,143607200007,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
27-03-2017,https://www.banuri.edu.pk/readquestion/سونے-کی-زکاۃ-میں-قیمت-فروخت-کا-اعتبار-ہے-پراویڈنٹ-فنڈ-پر-زکوۃ-کا-حکم/27-03-2017,سونے کی زکاۃ میں قیمت فروخت کا اعتبار ہے، پراویڈنٹ فنڈ  پر زکوۃ کا حکم,میری بیوی کے پاس 149 گرام سونا ہے،جو اسے شادی میں 13 ربیع الاول 2015 کو ملا تھا،اس کے پاس تیس ہزارروپے بھی ہیں،جوا س نے کسی کوادھاردیے ہوئے ہیں،مجھے پتا یہ کرناہے کہ میں سونے کی قیمت کون سی لوں؟13ربیع الاول 2016  کی یااب جب میں زکاۃ کاحساب لگارہاہوں؟ دوسرامجھے یہ پوچھناہے کہپراویڈنٹفنڈ پرزکاۃ کا کیاحکم ہے؟مفصل بتائیں۔,<p><p>جس دن سے سوناآپ کی اہلیہ کی ملکیت میں آیاہے اس دن سے وہ صاحب نصاب شمار ہوں گی،اورقمری تاریخ (یعنی اسلامی سال )کے مطابق سال گزرنے پرزکاۃ اداکریں گی،جس سال 13ربیع الاول کوآپ کی اہلیہ 149گرام سونے کی مالک بنی ہیں اگلے سال اسی تاریخ کوحساب کرکے زکاۃ اداکریں گی،اور زکاۃ کی ادائیگی میں اس دن کی قیمت فروخت کااعتبارہوگا جس دن حساب لگائیں گے،یعنی زکاۃ کی ادائیگی والے دن سونے کی قیمت فروخت معلوم کرکے زکاۃ دیں گے اور نقد رقم بھی اس میں شامل کریں گے،ادھار کی زکاۃ مالک پر ہے مقروض پر نہیں۔</p><p>پراویڈنٹ فنڈ کی رقم جب تک آپ کی ملکیت میں نہ آئے اس وقت تک اس رقم پر زکاۃ نہیں ہے۔فقط واللہ اعلم</p></p>,143806200039,banuri,"('زکات', 'zakat')","('زکوٰۃ / صدقات', 'zakat-sadaqat')","('سونے ، چاندی اور نقد کی زکوٰۃ', 'sonay-chandi-or-naqad-ki-zakat')"
11-10-2014,https://www.banuri.edu.pk/readquestion/وقوف-مزدلفہ-کا-حکم/11-10-2014,وقوف مزدلفہ کا حکم,اگر کوئی شخص  سفرحج میں ہو  اور مزدلفہ میں چار گھنٹے قیام کرنے کے بعد فجر سے پہلے ہی منی چلاگیاتو کیادم لازم ہے؟,<p><p>وقوفِ مزدلفہ کا اصل وقت طلوع فجر (صبح صادق)سے طلوع شمس تک ہے،  رات کاقیام سنت ہے،اگرکوئی شخص بغیرعذرکے صبح صادق سے پہلے ہی منی چلاگیا اور صبح صادق سے طلوع شمس کے درمیان وقوف مزدلفہ بالکل نہیں کیا تو اس پردم لازم ہوگا۔ البتہ مریض، ضعیف اور خواتین عذر کی وجہ سے صبح صادق سے پہلے منی چلے جائیں تو ان پردم لازم نہیں ہوگا۔ لہٰذا  مذکورہ شخص نے اگربغیرکسی عذرکے وقوف مزدلفہ ترک کیا یعنی صبح صادق سے سورج طلوع ہونے کے درمیان مزدلفہ میں بالکل نہیں ٹھہرا بلکہ رات کاکچھ حصہ گزار کر فجرسے قبل ہی مزدلفہ سے منی چلاگیا تواسے دم دیناہو گا۔</p><p>فتاوی شامی میں ہے:</p><p><strong>( فصل ) : وأما زمانه فما بين طلوع الفجر من يوم النحر ، وطلوع الشمس فمن حصل بمزدلفة في هذا الوقت فقد أدرك الوقوف ، سواء بات بها أو لا ، ومن لم يحصل بها فيه فقد فاته الوقوف ، وهذا عندنا ، وقال الشافعي يجوز في النصف الأخير من ليلة النحر كما قال في الوقوف بعرفة ، وفي جمرة العقبة ، والسنة أن يبيت ليلة النحر بمزدلفة ، والبيتوتة ليست بواجبة ، إنما الواجب هو الوقوف ، والأفضل أن يكون وقوفه بعد الصلاة فيصلي صلاة الفجر بغلس ثم يقف عند المشعر الحرام فيدعو الله تعالى ، ويسأله حوائجه إلى أن يسفر ثم يفيض منها قبل طلوع الشمس إلى منى ، ولو أفاض بعد طلوع الفجر قبل صلاة الفجر فقد أساء ، ولا شيء عليه لتركه السنة ، والله أعلم .(4/418) فقط واللہ اعلم</strong></p></p>,143512200045,banuri,"('حج', 'haj')","('حج / عمرہ', 'hajj-umrah')","('مناسک حج ، واجبات اور سنن', 'manasik-haj-wajibaat-or-sunan')"
08-04-2015,https://www.banuri.edu.pk/readquestion/نماز-جنازہ-کا-تکرار-اور-غائبانہ-نما-زجنازہ-کا-حکم/08-04-2015,نماز جنازہ کا تکرار اور غائبانہ نما زجنازہ کا حکم,میراتعلق خیبرپختونخوا سے ہے اور میں کراچی میں رہتاہوں ،ہمارے خاندان کے کچھ لوگ کراچی میں اور کچھ گاؤں میں ہیں،ہمارے ایک رشتہ دارکاکراچی میں انتقال ہوا،اس کی میت گاؤں لے کر جانی ہے،جب کہ اس کی فیملی کراچی میں رہائش پذیرہے،اب سوال یہ ہے کہ اس کاجنازہ کہاں پڑھاجائے گا؟کراچی میں یاگاؤں میں؟یادونوں جگہ؟اگر دوجگہ پرجنازہ نہیں ہوسکتاتوغائبانہ نمازجنازہ کی کیاحیثیت ہے؟قرآن وحدیث کی روشنی میں مفصل جواب دیں۔,"<p><p>واضح رہے کہ شرعی حکم یہ ہے کہ جس جگہ کسی شخص کی وفات ہو اسی جگہ تدفین کی جائے، کسی اور جگہ جو دو تین میل دور ہو،بلا ضرورت شرعی میت کومنتقل کرنا مکروہ ہے۔لہذا جب آپ کے عزیز کا انتقال کراچی میں ہواہے تونماز جنازہ وتدفین وتدفین یہیں کرنی چاہیے۔تاہم اگرمیت کومنتقل کرتے ہیں تو اس صورت میں اگرکراچی میں جنازے کی نماز اداکردی گئی یعنی میت کے ولی(مثلاوالد ،بیٹاوغیرہ) نے نمازجنازہ پڑھ لی یاان  کی اجازت سے نمازِجنازہ اداکردی گئی تواب دوبارہ گاؤں میں نمازجنازہ پڑھنا جائزنہیں ہے،یہی احناف کاقول ہے۔البتہ اگرولی کی اجازت کے بغیراجنبی لوگوں نے میت کی  نمازِجنازہ اداکی تواس صورت میں ولی کواعادے کاحق حاصل ہوگا۔لیکن اس صورت میں بھی  جولوگ پہلے نمازجنازہ پڑھ چکے ہوں ان کوولی کے ساتھ دوبارہ پڑھناجائزنہیں ہوگا۔ نیزاحناف کے ہاں غائبانہ نمازجنازہ بھی جائزنہیں ہے،نمازجنازہ صحیح ہونے کے لیے جنازہ کاسامنے ہوناشرط ہے۔فتاویٰ شامی میں ہے:</p><p>فلاتصح علی غائب وصلاۃ النبی صلی اللہ علیہ وسلم علی النجاشی لغویۃ اوخصوصیۃ۔(باب صلاۃ الجنازۃ،2/209،ط:سعید)فقط واللہ اعلم
 </p></p>",143606200022,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
28-08-2014,https://www.banuri.edu.pk/readquestion/ایک-طلاق-رجعی-اور-عدت-کا-حکم/28-08-2014,ایک طلاق رجعی اور عدت کا حکم,میرے شوہر نے مجھے پانچ مہینے پہلے ایک طلاق دی تھی،جب سے ہم میں کوئی تعلق نہیں ہے،اور نہ ہی اب میں ان کے ساتھ رہناچاہتی ہوں،جب بھی انہیں چھوڑنے کا بولتی ہوں تووہ مجھے پریشان کرتے ہیں،اور اپنے ساتھ زبردستی رکھناچاہتے ہیں،میں ان کے ساتھ نہیں رہناچاہتی اور رشتے کوبھی ختم کرناچاہتی ہوں،میرے دل میں ان کے لیے اب کوئی احساس یامحبت نہیں،مجھے اس رشتے سے نجات چاہیے۔,<p><p>اگرآپ کے شوہرنے آپ کوپانچ ماہ قبل ایک طلاق دی تھی اوراس دوران انہوں نے کوئی رجوع بھی نہیں کیا،اور نہ ہی دونوں میں کوئی تعلق قائم ہواہو،نیزتین ماہواریاں گزرچکی ہوں تونکاح ختم ہوچکاہے،دونوں آزادہیں،اور دوسری جگہ نکاح کرسکتے ہیں،البتہ طلاق کا کوئی  ثبوت حاصل کرلیناچاہیےتاکہ سابق شوہر کوئی مشکل کھڑی نہ کرسکے۔فقط واللہ اعلم</p><p> </p></p>,143511200028,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
28-03-2017,https://www.banuri.edu.pk/readquestion/بلاوضواور-مخصوص-ایام-میں-دینی-کتب-کا-چھونا-اور-پڑھنا/28-03-2017,بلاوضواور مخصوص ایام میں دینی کتب کا چھونا اور پڑھنا,کیا بہشتی زیور یا اسوۂ حسنہ یادوسری کتابیں بلاوضوکے یاخاص ایام میں اٹھاسکتے ہیں،اور پڑھ سکتے ہیں؟,"<p><p>بلاوضو یا ایام کی حالت میں بہشتی زیور یااسوۂ حسنہ اوراس طرح کی دیگردینی کتابوں(جن میں اکثرحصہ قرآنی آیات کے علاوہ پرمشتمل ہوتاہے) کوچھونااور پڑھناجائزہے،البتہ جہاں قرآنی آیات ہوں توایام کی حالت میں انہیں پڑھنااور ہاتھ لگاناجائزنہیں،اور بلاوضو قرآن کریم کی آیات  پڑھ سکتے ہیں، لیکن جہاں آیت لکھی ہواس مقام کو ہاتھ نہیں لگاسکتے۔فتاویٰ شامی میں ہے:</p><p>قولہ: ( والتفسیر  کمصحف ) ظاہرہ  حرمۃ المس کماھو مقتضی التشبیہ وفیہ نظر  إذ لا نص فیہ  بخلاف المصحف فالمناسب التعبیر بالکراھۃ  کماعبرغیرہ</p><p><span class='\""ar_writing\""'> </span>قولہ:  ( لا الکتب الشرعیۃ  ) قال فی الخلاصۃ: ویکرہ مس المصحف کما یکرہ  للجنب وکذلک کتب الاحادیث والفقہ عندھما</p><p> والأصح أنہ لایکرہ عندہ  هـ</p><p> قال فی شرح المنیۃ: وجہ قولہ: انہ لایسمی ماسا للقرآن لأن ما فیہا منہ بمنزلۃ  التابع ا هـ</p><p> <span class='\""ar_writing\""'>ومشى في الفتح على الكراهة فقال قالوا يكره مس كتب التفسير والفقه والسنن لأنها لا تخلو عن آيات القرآن وهذا التعليل يمنع من شروح النحو ا هـ</span></p><p><span class='\""ar_writing\""'> قوله ( لكن في الأشباه الخ ) استدراك على قوله التفسير كمصحف فإن ما في الأشباه صريح في جواز مس التفسير فهو كسائر الكتب الشرعية بل ظاهره أنه قول أصحابنا جميعا وقد صرح بجوازه أيضا في شرح درر البحار</span></p><p><span class='\""ar_writing\""'> وفي السراج عن الإيضاح أن كتب التفسير لا يجوز مس موضع القرآن وله أن يمس غيره وكذا كتب الفقه إذا كان فيها شيء من القرآن بخلاف المصحف فإن الكل فيه تبع للقرآن ا هـ(1/176)</span> فقط واللہ اعلم</p></p>",143806200046,banuri,"('طہارت', 'taharat')","('حیض، نفاس، استحاضہ', 'hayz-nifas-istihaza')","('جنابت ، حیض اور نفاس کے احکام', 'janabat-hayz-or-nifas-k-ahkam')"
29-03-2017,https://www.banuri.edu.pk/readquestion/مذی-لگے-ہوئے-کپڑوں-میں-نماز-کا-حکم/29-03-2017,مذی لگے ہوئے کپڑوں میں نماز کا حکم,میرے دوست نے شلوار پہنی ہوئی تھی  کہ اس کو سیڑھی  اترتے ہوئے ایسا محسوس ہوا کہ مذی کا قطرہ نکلا ہے ۔ موقعے پر دیگر لوگ بھی موجود تھے تو بروقت دیکھ نہ سکا۔ اس نے سوچا کہ بعد میں دیکھتا ہوں  پھر وہ بھول گیا اور عصر کا وقت ہوگیا، نماز وغیرہ سے فارغ ہوکر جب اپنے گھر آیا تو اس کو یاد آیا، اب اس نے اپنی شلوار دیکھی تو وہ بالکل سوکھ چکی تھی اور کسی قسم کی کوئی تہہ وغیرہ بھی  شلوار پر نہیں تھی،  البتہ ایک بہت ہی ہلکا ساچھوٹا دھبہ غور کرنے پر نظر آیا،تو اب پوچھنا یہ ہے کہ ایسی صورت میں نماز ادا ہوجائے گی ؟ یا لوٹانی پڑے گی؟واضح رہے کہ نماز کے دوران بھی  کسی طرح کی رطوبت شلوار پر نہ تھی  اورنہ گیلا پن محسوس ہوا، تو کیا اپنے آپ شلوار کے سوکھ جانے سے وہ پاک ہوگئی یا نہیں ؟ اور وہ نماز ادا ہوئی یا نہیں ؟ براہ کرم ان دونوں سوالات کے جواب مرحمت فرمائیں۔,"<p><p>مذی نجاست غلیظہ ہے،اورحکم یہ ہے کہ نجاست غلیظہ اگرایک درہم (ہاتھ کی ہتھیلی کے گڑھے:5.94 مربع سینٹی میٹر)سے کم مقدارمیں کپڑے پرلگی ہوتو(اگرچہ اس مقدارمیں بھی نجاست کودھولیناچاہیے تاہم )وہ معاف ہے ،یعنی نمازکراہت کے ساتھ ہوجائے گی۔ اوراگرایک درہم کی مقدارسےزائدہوتوایسے کپڑے میں نمازنہیں ہوگی؛ لہذا مذکورہ صورت میں مذی کی مقداراگرایک درہم سے کم تھی اور قطرہ نکلنے کے بعد عصر کی نماز کے لیے وضو کرلیاتھا  توان کپڑوں میں پڑھی گئی نمازدرست ہے لوٹانے کی ضرورت نہیں۔  اور اگرمذی کی مقدار ایک درہم سے زائدتھی یا قطرہ نکلنے کے بعد عصر کی نماز کے لیے وضو نہیں کیا تھا تو نمازنہیں ہوئی دوبارہ اعادہ کریں گے۔فتاویٰ شامی میں ہے:</p><p><span class=""ar_writing"">( وعفا ) الشارع ( عن قدر درهم ) وإن كره تحريما فيجب غسله وما دونه تنزيها فيسن وفوقه مبطل ( وهو مثقال ) عشرون قيراطا ( في ) نجس ( كثيف ) له جرم ( وعرض مقعر الكف ) وهو داخل مفاصل أصابع اليد ( في رقيق من مغلظة كعذرة ) آدمي وكذا كل ما خرج منه موجبا لوضوء أو غسل مغلظ۔(1/316،ط:بیروت)</span> فقط واللہ اعلم</p></p>",143807200004,banuri,"('طہارت', 'taharat')","('نجاست اور اس سے پاکی', 'najasat-aur-us-ki-paki')","('نجاست سے پاکی', 'nijasat-aur-us-ki-paki')"
12-04-2015,https://www.banuri.edu.pk/readquestion/ٹیلی-نار-کمپنی-کی-طرف-سے-دی-گئی-سہولت-کا-حکم/12-04-2015,ٹیلی نار کمپنی کی طرف سے دی گئی سہولت کا حکم,ٹیلی نار ایزی پیسہ والے اپنے موبائل اکاونٹ میں ماہانہ2000 روپے برقرار رکھنے پر صارف کو روزانہ کے حساب سے 60 منٹ کا مفت ٹاک ٹائم دیتے ہیں۔ اس کے علاوہ مفت بیمہ کی سہولت بھی دیتے ہیں ۔ اگر طبعی موت ہوتو 50000 اور حادثاتی موت ہو تو100000 روپے دیتے ہیں۔ میرا سوال ہے کہ:  کیا اس طریقے سے مفت منٹ لینا  کہ جس کےلیے ہمیں  کچھ بھی اضافی ادا نہیں کرنا پڑتا  اور بیمہ کی سہولت لینا یہ شرعی طور پر جائز ہے یا نہیں؟,<p><p>ٹیلی نارکمپنی کی جانب سے صارفین کو دی گئی مذکورہ بالاسہولت سے فائدہ اٹھاناجائزنہیں۔فقط واللہ اعلم</p></p>,143606200013,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('سودی قرضہ کی لین دین', 'soodi-qarzay-ki-layn-dayn')"
26-04-2015,https://www.banuri.edu.pk/readquestion/سگریٹ-اور-نسوار-کا-حکم/26-04-2015,سگریٹ اور نسوار کا حکم,سگریٹ اور نسوار حلال ہیں یا حرام ؟,<p><p>سگریٹ اور نسوار کا استعمال عام حالات میں مکروہ تنزیہی ہے، نہ توحرام ہے اور نہ ہی بالکل مباح، ایسا مباح بھی نہیں جیسے کھانا، پینا اور ایسا حرام بھی نہیں جیسے شراب وغیرہ۔ البتہ ضرورت کے وقت جائزہے، لیکن سگریٹ وغیرہ کی بدبو کے ساتھ مسجد میں داخل ہونا مکروہ تحریمی ہے۔فقط واللہ اعلم</p><p> </p></p>,143607200013,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
11-04-2015,https://www.banuri.edu.pk/readquestion/قرا-ن-کریم-کا-ترجمہ-سیکھنا/11-04-2015,قرآن کریم کا ترجمہ سیکھنا,میرا نام عابد ہےاور ابوظہبی میں رہتاہوں، میں علم حاصل کرنے کا بہت زیادہ شوقین ہوں، میں اسلامی کتابیں بہت زیادہ دیکھتا ہوں۔لیکن میں قران پاک کو ترجمہ کے ساتھ پڑھناچاہتا ہوں،میں اپنے گھر کا واحد سربراہ ہوں، میں نے انٹر نیٹ پر بھی کوشش کی،لیکن ترتیب برقرار نہ رکھ سکا، آپ میرے لیے دعا بھی کریں ، اورضرور کچھ مشورہ دیں۔,<p><ul><li><p>اللہ تعالیٰ آپ کودین پراستقامت نصیب فرمائے اور آپ کے شوق کی تکمیل کے لیے کوئی راہ پیدافرمائے۔</p>	ازخود قرآن کریم کاترجمہ پڑھناآسان ہے مگر سمجھنامشکل ہے،بہتریہ ہے کہ آپ کے قریب کوئی مستندعالم یادینی ادارہ ہوتوکچھ وقت دے کرکسی عالم سے قرآن کریم کاترجمہ پڑھیں۔اگرایسی کوئی صورت نہ ہوتومفتی محمد شفیع رحمہ اللہ کی تفسیرمعارف القرآن اور مولانامحمدمنظورنعمانی رحمہ اللہ کی معارف الحدیث اپنے مطالعہ میں رکھیں۔فقط واللہ اعلم</li></ul><p> </p></p>,143606200024,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('ترجمہ و تفسیر ، تعارف اور اقسام', 'tarjama-o-tafseer-taaruf-aur-aqsaam')"
27-04-2015,https://www.banuri.edu.pk/readquestion/بینک-سے-لیز-پر-گاڑی-خریدنا/27-04-2015,بینک سے لیز پر گاڑی خریدنا,کیا اسلامی بینک ، مثلاً :بینک اسلامی، میزان ، برج سے گاڑی  لِیز پر لینا جائز ہے ؟ یہ بنک گاڑی کی قیمت کا 20 سے 50 فیصد ایڈوانس میں لے کر3 یا5 سال کے لیے آپ کو فکس ماہانہ کرائے پر دیتے ہیں اور مدت پوری ہونے کے بعد آپ کی ایڈوانس رقم کے بدلے میں ایگریمنٹ میں آپ کو گاڑی بیچ دیتے ہیں اور گاڑی آپ کی ملکیت ہو جاتی ہے۔ گاڑی فیملی کے لیے ضرورت کے تحت خریدنا چاہتا ہوں ، ایک ساتھ پوری رقم جمع کرنا مشکل ہے۔,<p><p>ہماری معلومات اور تحقیق کے مطابق  مروجہ اسلامی بینکوں کے معاملات اسلامی اصولوں کے مطابق نہیں ہیں، اس لیے   کسی بھی بینک کے ذریعہ  مذکورہ طریقے کے مطابق (کہ ابتداءً اجارہ اور انتہاءً بیع ہو)گاڑی کی خریداری درست نہیں ہے۔فقط واللہ اعلم</p></p>,143607200015,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('اسلامی بینکاری', 'islami-bankari')"
26-04-2015,https://www.banuri.edu.pk/readquestion/کفار-کی-نابالغ-اولاد-کا-حکم/26-04-2015,کفار کی نابالغ اولاد کا حکم,یہودی اور عیسائی بچے جو بچپن میں فوت ہو جاتے ہیں، وہ جہنم میں جائیں  گے یا جنت میں؟,"<p><p>احادیث  اس بارے میں مختلف ہیں، اسی وجہ سے علماء کی آراء بھی اس بارے میں مختلف ہیں، بعض علماء نے فرمایا کہ : اگربلوغت کے بعد ان کا مسلمان ہونا اللہ کے علم میں ہوگا تو جنت میں جائیں گے اور اگربلوغت کے بعد ان کاکافرہونا اللہ کے علم میں ہوگا تو وہ جہنم میں جائیں گے۔ البتہ امام نووی رحمہ اللہ اور دیگرمحققین نے اس کوراجح قراردیاہے کہ اولادکفارجوبلوغت سے پہلے دنیاسے چل بسے وہ اہل جنت میں سے ہیں۔</p><p>مفتی اعظم پاکستان مفتی محمد شفیع رحمہ اللہ لکھتے ہیں:</p><p>’’آیت<span class='\""ar_writing\""'>’’ولاتزر وازرۃ وّزرَ اخریٰ ‘‘</span>کے تحت تفسیرمظہری میں لکھاہے کہ اس آیت سے ثابت ہوتاہے کہ مشرکین وکفارکی اولاد جوبالغ ہونے سے پہلے مرجائیں ان کو عذاب نہ ہوگا؛ کیوں کہ ماں باپ کے کفرسے وہ سزاکے مستحق نہیں ہوں گے""۔(معارف القرآن5/457،ط:مکتبہ معارف القرآن)[فتاویٰ دارالعلوم دیوبند12/211،ط:دارالاشاعت کراچی]</p><p>امام ابوحنیفہ رحمہ اللہ نے تعارض ادلہ  کی وجہ سے نیز احادیث کی روشنی میں اس بارے میں توقف کیاہے۔فقط واللہ اعلم</p></p>",143607200012,banuri,"('ایمان و عقائد', 'aqaed')","('باطل مذاہب اور فرقے', 'mazahib-masalik')","('اہلِ کتاب اور دیگر کفار', 'ahle-kitab')"
07-09-2014,https://www.banuri.edu.pk/readquestion/فیس-بک-یا-گوگل-کا-استعمال/07-09-2014,فیس بک یا گوگل کا استعمال,فیس بک یا گوگل کمپنی اشتہارات کے ذریعے کماتے ہیں، اور اپنی کمپنی چلاتے ہیں، اور ان ایڈز میں شراب اور ناجائز ایڈز بھی ہوتے  ہیں تو فیس بک یا گوگل کا استعمال اپنے ذاتی مفاد کے لیے جائز ہوگا؟,<p><p>قطع نظر اس بات کے کہ فیس بک کا ذریعہ آمدن کیا ہے، چوں کہ فیس بک کی ویب سائٹ تصاویر سے بھرپور ہوتی ہے، نیز اس کا عمومی استعمال لہو ولعب کے لیے ہوتا ہے، جائز استعمال کرنے والا بھی غیر ارادی طور پر فیس بک کے ناجائز استعمال میں ملوث ہوجاتا ہے، اس لیے فیس بک کے استعمال سے تو پرہیز ہی چاہیے۔</p><p>البتہ گوگل ویب سائٹ کی مثال ایک ایسے کھلے بازار کی سی ہے، جس میں جائز وناجائز دونوں قسم کی اشیاء وافر مقدار میں فروخت ہورہی ہیں۔  اور گوگل کا درست استعمال کرنے والے اس سے بہت سے جائز تعلیمی، تجارتی مقاصد اور فوائد بھی حاصل کر رہے ہیں، اس لیے جائز مقاصد کے لیے گوگل کاجائز استعمال درست ہے۔اگریہ کمپنی ناجائز اشتہاربازی کے ذریعے پیسے کماتی ہے تو آپ کو ان کے عمل کاگناہ نہ ہوگا۔فقط واللہ اعلم</p></p>,143511200030,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
01-01-2010,https://www.banuri.edu.pk/readquestion/بلے-کو-خصی-کرنا/01-01-2010,بلے کو خصی کرنا,"میں نے ایک بلا لیا تھا دو ماہ کی عمر میں، اب وہ ایک سال آٹھ ماہ کا ہوچکا ہے۔ ""بلا"" جوان ہونے پر چیزوں اور جگہوں پر پیشاب کی چھینٹیں مارتا ہے ۔ اس سے گھر میں ناپاکی ہورہی ہے۔ چھینٹیں ختم کرنے کے لیے آپریشن ہی کا طریقہ ہے مگر پھر اس سے وہ توالد و تناسل نہیں کرپائے گا۔ میں نے بہت دفعہ اس کو کسی اور جگہ دینے کی بھی کوشش کی، مگر وہ کہیں بھی نہیں رہ پاتا، لوگ واپس کردیتے ہیں، یہ پالتو بلا ہے، باہر کھلا بھی نہیں چھوڑ سکتے۔ جنگلی بلے، بلیاں اس کو بہت زخمی کردیتے ہیں، کیا اس کا آپریشن کرواسکتے ہیں، اس میں کوئی شرعی مسئلہ تو نہیں ہے؟",<p><p>مذکورہ صورت حال میں بوجوہ، آپ کے لیے اس بلے کا آپریشن کروانا جائز ہے۔ فقط واللہ اعلم</p></p>,143101200650,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('آپریشن / سرجری', 'operation-surgery')"
23-03-2017,https://www.banuri.edu.pk/readquestion/گناہ-سے-بچنے-کے-لیے-قرآن-پاک-کی-قسم-کھانا/23-03-2017,گناہ سے بچنے کے لیے قرآن پاک کی قسم کھانا,اکثرمجھ سے مشت زنی کاگناہ ہوجاتاتھا،توا س سے بچنے کے لیے قرآن پاک کی قسم کھائی کہ اب یہ گناہ نہیں کروں گا،اور شکرہے کہ اس پرقائم ہوں،اب اگر میں اپنی بیوی کے ساتھ پیارکرتاہوں اس کے جسم کوہاتھ لگاتاہوں ،اس دوران مجھے معلوم ہواکہ اگر میں بیوی سے الگ نہیں ہو اتو   منی خارج ہوجائے گی،اور اگر خارج ہوجائے توکیا قسم ٹوٹ جائے گی؟اسی طرح اگرمیری بیوی مجھ سے پیارکررہی ہواور مجھے معلوم ہوکہ اگرمیں اسے الگ نہ کروں تو منی خارج ہوجائے گی،توکیااس سے بھی قسم ٹوٹ جائے گی؟اسی طرح اگرموبائل پرکوئی ویڈیو دیکھ لے یاہمبستری سے متعلق کوئی کتاب پڑھے اس دوران اگرمعلوم ہوجائے کہ اگریہ کام ابھی نہ چھوڑاتو منی خارج ہوجائے گی اور اگر خارج ہوجائے تو کیااس سے قسم ٹوٹ جائے گی؟,<p><p>جب آپ نے مشت زنی سے بچنے کے لیے قسم کھائی ہے کہ آئندہ مشت زنی نہیں کروں گا،توآپ کی قسم کے ٹوٹ جانے کاتعلق مشت زنی سے ہی ہے۔میاں بیوی کے باہمی تعلقات ، بوس وکنار، پیارومحبت اور اسی طرح کسی ویڈیو کے دیکھنے یاہمبستری  سے متعلق کتاب پڑھنےسے انزال ہوجائے تواس سے قسم نہیں ٹوٹے گی،نہ ہی آپ حانث ہوں گے۔</p><p>البتہ ویڈیو کادیکھنا یافحش باتوں پر مبنی کتابوں کاپڑھناجائز نہیں ہے۔فقط واللہ اعلم</p></p>,143806200036,banuri,"('حظر و اباحت', 'mamnooaat-mubahat')","('قسم / منت', 'qasam-mannat')","('قسم و کفارات', 'qasam-o-kaffarat')"
24-03-2017,https://www.banuri.edu.pk/readquestion/کریڈٹ-کارڈ-کے-استعمال-کا-حکم/24-03-2017,کریڈٹ کارڈ کے استعمال کا حکم,بینک کا کریڈٹ کارڈ استعمال کرناجائزہے یا نہیں؟اس مسئلہ کے حوالے سے تفصیلی راہ نمائی فرمائیں۔,<p><p>کریڈٹ کارڈ(Credit  Card)کااستعمال اوراس کے ذریعہ خریدوفروخت درست نہیں ہے،اس لیے کہ کسی  معاملے کے حلال وحرام ہونے  کی بنیاد درحقیقت وہ معاہدہ ہوتا ہے جو فریقین کے درمیان طے پاتا ہے، کریڈٹ کارڈ لینے والا کریڈٹ کارڈ جاری کرنے والے اداروں کے ساتھ یہ معاہدہ کرتا ہے کہ اگر مقررہ مدت میں لی جانے والی رقم واپس نہ کر سکا تو ایک متعین شرح کے ساتھ جرمانہ کے نام پر سود ادا کروں گا۔شریعت میں  جس طرح سود لینا حرام ہے اسی طرح اس کا معاہدہ کرنا بھی حرام ہے۔ اس بنیاد پر بالفرض اگر کریڈٹ کارڈ لینے والا شخص لی گئی رقم مقررہ مدت میں واپس بھی کردے تو معاہدہ سودی ہونے کی وجہ سے اصولی طور پر کریڈٹ کارڈ کا استعمال نا جائز ہے  اور اگر مقررہ مدت کے بعد سود کے ساتھ رقم واپس کرتا ہے تو اس کے ناجائز ہونے میں کسی قسم کا شبہ نہیں ہے؛ اس لیے ادائیگی کی صورت کوئی بھی ہو اس سے قطع نظر نفسِ معاہدہ کے سودی ہونے کی وجہ سے کریڈٹ کارڈ بنوانا ہی ناجائز ہے ۔فقط واللہ اعلم</p></p>,143806200038,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('متفرقات سود', 'mutafarriqat-e-sood')"
22-03-2017,https://www.banuri.edu.pk/readquestion/تجدید-نکاح-کے-لیے-عورت-کا-گواہ-بننا/22-03-2017,تجدید نکاح کے لیے عورت کا گواہ بننا,کیا تجدید نکاح کے لیے عورت کو گواہ بنایا جاسکتا ہے؟,<p><p>نکاح کے لیے دو عاقل بالغ مسلمان مرد یا ایک عاقل بالغ مسلمان مرد اور دو عاقلہ بالغہ مسلمان عورتوں کی موجودگی ضروری ہے، اس شرط میں نکاح جدید اور نکاح کی تجدید دونوں کا حکم ایک ہے۔ فقط واللہ اعلم</p><p> </p></p>,143806200030,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
23-03-2017,https://www.banuri.edu.pk/readquestion/دو-بیوہ-اور-دو-بیٹوں-میں-ترکہ-کی-تقسیم/23-03-2017,دو بیوہ اور دو بیٹوں میں ترکہ کی تقسیم,والدکی وفات کے بعدورثاء میں دو بیوائیں ہیں،ہرایک بیوہ سے ایک ایک بیٹا ہے ۔ازراہ کرم شریعت محمدی کی روشنی میں ان کے حصص کی وضاحت فرمائیں۔ اگر ان کے علاوہ میت کے بہن بھائی ہوں تو ان کوبھی میراث میں سے حصہ ملے گا یا نہیں ؟ وضاحت فرمائیں۔,<p><p> اگرمرحوم کے ورثاء میں صرف دوبیوہ اور دوبیٹے ہیں ، تومرحوم کا کل ترکہ سولہ حصوں میں تقسیم کرکے سات سات حصے ہرایک بیٹے کو اور ایک ایک حصہ ہرایک بیوہ کودیاجائے گا۔مثلاً: سوروپے میں سے 43.75 روپے ہرایک بیٹے کوملیں گے اور6.25 روپے ہرایک بیوہ کوملیں گے، مرحوم کے بہن بھائی محروم رہیں گے۔فقط واللہ اعلم</p></p>,143806200034,banuri,"('معاملات', 'muamlat')","('وراثت / وصیت', 'wirasat-wasyat')","('ورثاء اور ان کے حصص', 'wurasa-or-un-k-hisas')"
22-03-2017,https://www.banuri.edu.pk/readquestion/تصویر-بنوانا-کھنچوانا-ناجائز-ہے/22-03-2017,تصویر بنوانا، کھنچوانا ناجائز ہے,کیا تصویر کھنچنا اور بنانا جائز ہے ؟ اگر جائز ہے تو اس کے  کیا دلائل ہیں؟ اور اگر نا جائز ہے تو اس کے دلائل کیا ہیں ؟واضح کریں۔,<p><p>کسی بھی جاندار کی تصویر کھینچنا یا بنانا، چاہے اس کھینچنے یا بنانے کے لیے کوئی بھی  آلہ استعمال کیا جائے، ناجائز اور حرام ہے۔ اہل علم و اہل فتوی کی ایک بڑی تعداد کی تحقیق کے مطابق تصویر کے جواز وعدم جواز کے بارےمیں ڈیجیٹل اور غیر ڈیجیٹل کی تقسیم شرعی نقطہ نظر سے ناقابل اعتبار ہے۔</p><p>حدیث میں تصویر بنانے والے پر لعنت فرمائی گئی ہے، (صحیح بخاری بروایت ابی جحیفہ) اسی طرح تصویر بنانے والوں کو قیامت کے دن سخت عذاب دیے جانے کی وعید سنائی گئی ہے (صحیح بخاری) تصویر بنانے والوں کو کل قیامت کے دن کہا جائے گا کہ جس جاندار کی تم نے تصویریں بنائی تھیں اب ان جانداروں کو روح ڈال کر زندہ کرو۔ (صحیح مسلم) ایک حدیث میں وارد ہے کہ: جس گھر میں جان دار کی تصویر ہوتی ہے، اس میں فرشتے داخل نہیں ہوتے۔ (صحیح مسلم)</p><p>لہٰذا تصویر بنانے اور کھنچوانے سے اجتناب بہت ضروری ہے۔ فقط واللہ اعلم</p></p>,143806200033,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
23-03-2017,https://www.banuri.edu.pk/readquestion/شراب-بیچنے-والے-اسٹور-میں-ملازمت-کا-حکم/23-03-2017,شراب بیچنے والے اسٹور میں ملازمت کا حکم,میں ایک کیش اور کیری ان گلاسگو اسکاٹ لینڈ میں کام کرتا ہوں، یہ اسٹور جہاں پرچون کا سامان، ٹافیاں، چاکلیٹس، اینرجی ڈرنکس سافٹ ڈرنکس، انسانی اشیائے خوردونوش، وغیرہ عام ضروریات زندگی سے متعلق اشیاء  بیچتا ہے، وہاں الکحل بھی بیچتا ہے۔ میرا سوال یہ ہے کہ:۱: کیا اس اسٹور میں میرا کام کرنا ٹھیک ہے؟ میری آمدن حلال ہے؟۲: اس اسٹور کا مالک مسلمان ہے، اس مسلمان کے بارے میں شریعت کیا کہتی ہے؟ کیا کوئی مسلمان الکحل بیچ سکتا ہے؟۳: اگر آپ سمجھتے ہیں کہ ایک مسلمان کے لیے الکحل بیچنا بہت ہی برا عمل ہے، تو کیا آپ اس شخص سے براہ راست گفتگو کرسکتے ہیں؟ یا کیا آپ اس کے متعلق کوئی فتوی جاری کرسکتے ہیں؟,<p><p>۱: اگر مذکورہ اسٹور پر بکنے والی زیادہ تر اشیاء  حلال ہیں، نیز آپ کی ملازمت  الکحل یا دیگر حرام چیزوں ہی کی خرید وفروخت سے متعلق نہ ہو، تو اس اسٹور پر ملازمت کرنا جائز، اور ملنے والی آمدن حلال ہے، تاہم الکحل بیچناناجائز ہے اوراس کے بدلے ملنے والا نفع بھی ناجائز ہے۔ نیز یہ بھی ملحوظ رہے کہ نبی کریم صلی اللہ علیہ وسلم نے شراب کے متعلق دس اشخاص پر لعنت فرمائی ہے، ان دس اشخاص میں سے پینے والے اور خریدنے والے کی طرح بیچنے والا اور شراب اٹھا کر حوالہ کرنے والا بھی ہے، اس لیے اگر غیر مسلم بھی شراب خریدنے آئے تو سائل کی ذمہ داری ہے کہ وہ شراب  اٹھا کر ہرگز حوالہ نہ کرے، بلکہ مالک یا دیگر ملازمین کو  بتادے کہ بحیثیت مسلمان سائل کے لیے اس سلسلے میں تعاون جائزنہیں ہے۔</p><p>۲، ۳: مسلمان کے لیے جس طرح شراب کا پینا حرام ہے، اسی طرح اس کا بیچنا بھی حرام ہے۔ اسٹور کے مالک سے ہمارے لیے گفتگو ممکن نہیں ہے تاہم آپ ہماری  تحریر ان  تک پہنچاسکتے ہیں۔فقط واللہ اعلم</p></p>,143806200037,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
22-03-2017,https://www.banuri.edu.pk/readquestion/مسبوق-کا-امام-کے-ساتھ-سلام-پھیرنا/22-03-2017,مسبوق کا امام کے ساتھ سلام پھیرنا,اگر جماعت کے ساتھ نماز پڑھنے میں کوئی رکعت نکل جائے ، اور مقتدی امام کے ساتھ سلام پھیردے،پھراُسے یاد آئے کہ میری تو نماز باقی ہے،تووہ اپنی نماز پری کرنے کے بعد سجدہ سہو کرے گا یانہیں؟اور دونوں صورتوں کا حکم بتادیں کہ مقتدی نے بالکل امام کے ساتھ سلام پھیرا اور یاکچھ دیرٹھہرکرسلام پھیرا۔دونوں صورتوں میں کیا حکم ہے؟,<p><p>جس شخص کی کوئی رکعت  چھوٹ گئی ہو  اگروہ غلطی سے امام کے ساتھ متصل یاامام کے سلام سے قبل ایک طرف سلام پھیردے اور پھراُسے یاد آئے کہ اس کی رکعت باقی ہے اور دوسراسلام پھیرے بغیر اٹھ کربقیہ نمازپری کرے تواس صورت میں اُس پر سجدہ سہو نہیں ہوگا ۔اور اگر امام کے سلام پھیرنے کے بعد یہ شخص سلام پھیرتاہے توا س صورت میں سجدہ سہو لازم ہوگا۔فقط واللہ اعلم</p></p>,143806200029,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
21-03-2017,https://www.banuri.edu.pk/readquestion/میت-کو-غسل-دینے-کا-طریقہ/21-03-2017,میت کو غسل دینے کا طریقہ,میت (مرد)کو غسل دینے کا طریقہ بتادیں۔,<p><p>سب سے پہلے جس تختہ پر میت کو غسل دیاجائے اُسے اچھی طرح دھولیاجائے،اس پر میت کو قبلہ رخ یا جیسے بھی آسانی ہو لٹایا جائے، اس کے بعد میت کے بدن کے کپڑے اتاردیے جائیں اور میت کے ستر پر کوئی موٹاکپڑاڈال دیاجائے، تاکہ میت کا جسم بھیگنے کے بعد ستر نظر نہ آئے، پھر بائیں ہاتھ سے  میت کو استنجا کرائیں، اس کے بعد وضو کرائیں  لیکن وضو میں ناک اور منہ میں پانی نہ ڈالا جائے ،بلکہ  کوئی کپڑا یا روئی وغیرہ گیلی کرکے ہونٹوں، دانتوں اور مسوڑھوں پر پھیر دیں، اور ناک بھی اچھی طرح  صاف کردیں، اس کے بعد ناک، منہ اور کانوں کے سوراخوں میں روئی رکھ دیں، تاکہ وضو وغسل کراتے ہوئے پانی اندر نہ جائے، وضو کرانے کے بعد ڈاڑھی اورسر کے بالوں کو صابن وغیرہ سے خوب اچھی طرح دھوئیں ، پھر میت کو بائیں پہلوپر لٹاکر دائیں پہلوپرصابن استعمال کرکے  خوب اچھی طرح تین مرتبہ  پانی بہادیں  ۔ پھر دائیں پہلو پر لٹاکر بائیں پہلوپر سر سے پاوں  تک اسی طرح تین مرتبہ اچھی طرح پانی ڈالا جائے ، نیز پانی ڈالتے ہوئے بدن کو بھی آہستہ آہستہ ملا جائے۔ اس کے بعد میت کو ذرا بٹھانے کے قریب کردیں اور پیٹ کو اوپر سے نیچے کی طرف آہستہ آہستہ ملیں ،اگر کچھ نجاست نکلے تو اس کو صاف کرکے  دھو ڈالیں۔ پھر سارے بدن کو خشک تولیہ وغیرہ سے صاف کردیا جائے، اور آخرمیں میت کے بدن پرکافور یاکوئی اور خوشبومل دیں ور کفن پہنادیں۔فقط واللہ اعلم</p></p>,143806200027,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
21-03-2017,https://www.banuri.edu.pk/readquestion/عورت-کا-کھلے-سر-وضوکرنے-کا-حکم/21-03-2017,عورت کا کھلے سر وضوکرنے کا حکم,کیا عورت سر ڈھکے بغیر وضو کرسکتی ہے؟مسح کرتے وقت بھی سر کھل جاتاہے۔,<p><p>ننگے سر وضو کرنےسے وضو پر کوئی اثر نہیں پڑتا،اگر کوئی غیر محرم موجود نہ ہو اور عورت ننگے سر وضوکرتی ہے تووضودرست ہے۔مسح کرتے وقت سرکا کھلنا وضو کی ضرورت کی وجہ سے ہے؛ اس لیے اس میں بھی کوئی حرج نہیں۔فقط واللہ اعلم</p></p>,143806200026,banuri,"('طہارت', 'taharat')","('وضو', 'wuzu')","('وضو،فرائض،سنن،آداب اور وضو توڑنے والی اشیاء', 'wuzo-faraidh-sunan-aadab-or-wuzo-tornay-wali-ashya')"
21-03-2017,https://www.banuri.edu.pk/readquestion/مرض-الموت-میں-وصیت-کرنا/21-03-2017,مرض الموت میں وصیت کرنا,جو وصیت مرض الوفات میں کی جائے کیا وہ نافذ ہوتی ہے یانہیں؟,<p><p>وصیت چاہے حالت صحت میں کی گئی ہو یا مرض الموت میں ،بہردوصورت  وصیت ہے اور اس کا حکم یہ ہے کہ اگر اجنبی کے حق میں ہو تو ایک تہائی میں نافذ ہوگی  اوراگر وارث کے حق میں ہوتو ورثاء کی رضامندی دیکھی جائے گی اگر وہ اجازت دیں تو وصیت نافذ کی جائے گی اوراگر اجازت نہ دیں تو وصیت کالعدم قرارپائے گی۔نیز وصیت کے نفاذ کے لیے ضروری ہوگا کہ شریعت کے کسی حکم یا ضابطے سے متصادم نہ ہو۔ فقط واللہ اعلم</p></p>,143806200025,banuri,"('معاملات', 'muamlat')","('وراثت / وصیت', 'wirasat-wasyat')","('میت کی وصیت اور اقرارات', 'mayyit-ki-wasiyyat-or-iqrarat')"
20-03-2017,https://www.banuri.edu.pk/readquestion/تجدید-نکاح-کب-اور-کیسے/20-03-2017,تجدید نکاح کب اور کیسے ؟,میں نے سنا تھا کہ اپنے نکاح کی تصدیق یا تجدید کرتے رہناچاہیے،اس کا مطلب کیا ہے؟اور اگرایساکرناہے تو طریقہ بھی بتادیں۔,<p><p>فقہاء کرام نے لکھاہے کہ: دین سے ناواقف لوگ  اپنی گفتگومیں ایسے الفاظ استعمال کرجاتے ہیں جن کی وجہ سے ان کا ایمان اور نکاح خطرے میں پڑجاتاہے اور بعض اوقات ختم ہوجاتاہے؛ اس لیے ایسے لوگوں کو احتیاطاً وقتاً فوقتاً تجدیدنکاح کرتے رہناچاہیے۔</p><p>تجدیدِ نکاح کاطریقہ یہ ہے کہ: دوگواہوں کی موجودگی میں نکاح کا ایجاب وقبول کرلیا جائے،  مثلاً: بیوی کہے کہ: میں اپنے آپ کو آپ کے نکاح میں دیتی ہوں اورشوہر کہے کہ میں قبول کرتا ہوں۔فقط واللہ اعلم</p></p>,143806200023,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
20-03-2017,https://www.banuri.edu.pk/readquestion/والدہ-کی-بد-دعا-کا-حکم/20-03-2017,والدہ کی بد دعا کا حکم,لوگوں کا کہناہے کہ: ماں کی بددعا نہیں لگتی ، اور جب ماں بددعادیتی ہے تو اللہ تعالیٰ ہنستے ہیں۔برائے مہربانی راہ نمائی فرمائیں۔,"<p><p>والدہ کی دعا اور بددعادونوں قبول ہوتی ہیں،احادیث مبارکہ میں اس کی صراحت موجودہے۔لوگوں کایہ کہنا کہ: ""جب ماں بددعا دیتی ہے تو اللہ تعالی ہنستے ہیں""،ہمیں تلاش کے باوجود ایسی کوئی روایت یاصراحت نہیں ملی۔فقط واللہ اعلم</p></p>",143806200022,banuri,"('علوم و فنون', 'uloom-funoon')","('حدیث و سنت', 'hadees-sunnat')","('حدیث کا معنی، مفہوم اور اقسام', 'hadees-ka-mana-mafhom-aur-aqsaam')"
20-03-2017,https://www.banuri.edu.pk/readquestion/نماز-میں-والدین-کی-پکار-کا-جواب-دینا/20-03-2017,نماز میں والدین کی پکار کا جواب دینا,اگرنماز کے دوران والدہ آوازدیں تو اس وقت کیا حکم ہے؟فرض ،سنت اور نوافل تینوں کا حکم بتادیں؟,"<p><p>اگر والدہ (یاکوئی بھی فرد)کسی ناگہانی آفت یاناقابلِ برداشت تکلیف کی بنا پرمدد کے لیے آوازدیں تو اس صورت میں نمازتوڑناضروری ہے،نوافل ہوں یافرض۔</p><p>اور اگر کوئی ایسی سنگین صورتِ حال درپیش نہ ہو اور والدہ کونفل نمازمیں مشغول ہونے کاعلم بھی ہو اس صورت میں اگر پکاریں تو نمازنہ توڑے اور اگرانہیں نمازمیں مشغولیت کا علم نہ ہوتونفل نماز توڑکران کی پکارکاجواب دے سکتے ہیں، فرض نماز اس صورت میں بھی نہ توڑے۔فتاویٰ شامی میں ہے:</p><p><span class='\\\""ar_writing\\\""'>""ويجب القطع لنحو إنجاء غريق أو حريق، ولو دعاه أحد أبويه في الفرض لا يجيبه إلا أن يستغيث به ، وفي النفل إن علم أنه في الصلاة فدعاه لا يجيبه وإلا أجابه""۔(باب ادراک الفریضۃ،2/51)</span>فقط واللہ اعلم</p></p>",143806200021,banuri,"('نماز', 'salat')","('نماز توڑنے والی چیزیں', 'namaz-torney-wali-chezen')","('نماز توڑنے والی اشیاء', 'namaz-tornay-wali-ashya')"
19-03-2017,https://www.banuri.edu.pk/readquestion/چھالیہ-اور-گٹکا-کھانے-کا-حکم/19-03-2017,چھالیہ اور گٹکا کھانے کا حکم,آج کل پیکنگ میں جو گٹکا بنتاہے مثلاًJ.Mاور CITY وغیرہ،یہ بناناکیساہے ؟اور اس کے کھانے کاکیاحکم ہے؟اور عام میٹھی چھالیہ بنانے اور کھانے کا کیاحکم ہے؟,<p><p>جو شے مضر صحت ہو یا خلاف قانون ہو اس کا بنانا درست نہٰیں۔اگرمضر صحت نہ ہو تو بنانا اور کھانا جائز ہے۔</p><p>عام چھالیہ  بنانااور کھانا جائز ہے  ۔فقط واللہ اعلم</p></p>,143806200020,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
19-12-2016,https://www.banuri.edu.pk/readquestion/والدین-کا-اولاد-کو-ان-کی-مرضی-کے-خلاف-شادی-پر-مجبور-کرنا/19-12-2016,والدین کا اولاد کو ان کی مرضی کے خلاف شادی پر مجبور کرنا,اگر کسی لڑکے کو ایک لڑکی کو پسند نہ ہو اور والدین اس پر زبردستی کریں تو وہ کیا کرے؟,<p><p>لڑکا بالغ ہو اور رشتے پر راضی نہیں تو اس پر جبر و اکراہ صحیح نہیں،  لڑکاادب کے ساتھ رشتے سے انکارکرسکتا ہے۔ فقط واللہ اعلم</p></p>,143803200025,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
09-12-2016,https://www.banuri.edu.pk/readquestion/الفاظ-کنائی-سے-طلاق-کا-حکم/09-12-2016,الفاظ کنائی سے طلاق کا حکم,"میرے شوہر غصے کے بہت تیز ہیں اور شادی کے فورا بعد سے ہی بے بنیاد شک اور ہر وقت طعن تشنیع  جاری  رکھتے ہیں ، عجیب غیر مہذب بدکار طریقے سے سیکس کرتے رہتے ہیں،  تقریبا روزانہ ہی ساری ساری رات مجھے سونے نہیں دیتے۔ مسلسل اندرونی زدوکوب ، پریگنینسی اور انکی الٹی سیدھی بری حرکتوں کی وجہ سے میری طبعیت بھی خراب سے خراب ہوتی چلی گئی ڈاکٹر نے مجھے بیڈ ریسٹ کا کہہ دیا۔ میرے میکے جانے پر بھی عجیب حال ہوتا ہے کہ خوشی سے چھوڑ کر آتے ہیں لیکن فورا ہی انتہائی غصے کے میسج کرنے لگتے ہیں۔ شک اتنا کہ میرے موبائل کی سم اور بیٹری مجھ سے چھین کر اپنے پاس رکھ لی۔یہ میرے ساتھ کئی دفعہ جان لیوا سلوک بھی کر چکے ہیں مثلا کبھی یہ میرے دونوں ہاتھ پکڑ کر منہہ تک بند کر دیتے ہیں کہ دم ہی گھٹ جائے ، پھر چیک کر کے کہتے ہیں کہ:""سانس تو آرہی ہے"" ، یہ صرف ایک مثال پیش کی ورنہ اس طرح کے جان لیوا سلوک ان کا معمول ہیں اور میں ان کی وحشیانہ درندگی کا نشانہ۔ گرمی سردی ہر موسم میں ان کو پسینے آتے رہتے ہیں۔ نفسیاتی طور پر کسی طرح بھی ایک صحت مند انسان نہیں لگتے۔واضح رہے کہ یہ ان کی دوسری شادی ہے ، پہلی بیوی سی دو بچیاں بھی ہیں وہ بھی ایسی ہی پریشانیوں کی وجہ سے پریگنینسی کی حالت میں ہی چپل چھوڑ کر گھر سے بھاگی تھی ، میری یہ دوسری شادی ہے ،  میں نے پہلے شوہر کے انتہائی پریشان کرنے  کی وجہ سے خلع لی تھی۔ایک دن ( جمعرات ۰۱ ستمبر ۲۰۱۶ کو ) اسی طرح میری طبعیت بہت خراب تھی باہر سب سسرال آپس میں ہنس بول رہے تھے لیکن مجھے سانس تک لینے میں مشکل ہو رہی تھی لگ رہا تھا اب نہیں بچوں گی صرف رو رو کر دعا ہی کر رہی تھی کہ اللہ کی مدد ہوئی میری بڑی بہن اتفاق سے ملنے آئیں میری حالت دیکھ کر پریشان ہو گئیں اس وقت وہیں کی ڈاکٹر (جن سے میرے شوہر میرا چیک اپ کرواتے ہیں) کے یہاں چیک اپ کروایا تو ڈاکٹر نے مجھ سے کہا کہ تم وہاں سے بھاگ کیوں نہیں جاتیں؟ اپنی جان بچاؤ! ڈاکٹر نے میری بہن کو مجھ پر ہونے والے ظلم اور بدکاری کا بتا یا میری کنڈیشن بہت خراب تھی۔ میری بہن مجھے میکے لے آئیں۔ ان کی امی نے ایک دفعہ فون کر کے کہا کے جمعہ تک آجانا، میں نے کہا جی ضرور آپ ان کو بھیج دیجیے گا ، لیکن یہ مجھے لینے نہیں آئے اور میرے بڑے بھائی کو غصے میں فون کیا اور کہا کہ میری بیوی کو زبردستی کیوں روکا ہے ، میں اس کے ساتھ ایسے ہی کروں گا اور اس کو چھوڑوں گا بھی نہیں ۔ میرے بڑے بھائی نے ان کو ان کے بڑے بھائی اور بہنوئی کے ہمراہ گھر پر بلوایا وہاں بھی یہ صلح کے بجائے لڑنے کے انداز میں ہی رہے ، ہاتھا پائی ہوتے ہوتے بچی ، ان کو ان کے اپنے بڑے بھائی نے مارا ، سمجھایا اور سخت سرزنش کی ، موبائل سم واپس دینے کا کہا ، آئیندہ بہتر سلوک اور مہینے میں چند دفعہ ہنسی خوشی میکے لانے کے وعدے پر مجھے دوبارہ اتوار مؤرخہ ۰۹ اکتوبر ۲۰۱۶ کو رخصت کیا۔تھوڑے ہی دن صحیح رہنے کے بعد پہلے سے بھی بدتر حال ہوگیا مجھ سے کہتے ہیں کہ میں تمہیں ایسا کردوں گا کہ تم کسی سے شادی کےقابل نہیں رہوگی کبھی الزام لگاتے ہیں کہ یہ پریگنینسی پہلے سے ہے ، مجھ سے بدکاری کرنا چاہتے ہیں ، ساری ساری رات جگاتے ہیں۔ ( واضح رہے کہ ۰۷ مئی ۲۰۱۶ کو میری شادی ہوئی تھی اور ڈاکٹر نے جون کی پریگنینسی بتائی ہے یعنی ایک ماہ بعدکی). میں اپنی تربیت اور شرم کی وجہ سے میں کسی سے کچھ کہ بھی نہیں پاتی اور دوسری شادی کی وجہ سے بھی نبھانے کی انتہائی کوشش کرتی رہی ہوں لیکن معاملہ سنگین سے سنگین ہوتا جا رہا ہے اب تو میری جان کو خطرہ ہے، انہوں نے کہا ہے کہ: یہ مجھے ایسی سزا دیتے رہیں  گے کہ میں کسی کو بتا بھی نہیں پاؤں گی اور کسی اور سے شادی کے قابل بھی نہیں رہوں گی (یعنی ایسی اندرونی درندگی کریں گے جو میں کسی کو بتا بھی نا پاؤں گی)۔ایک دن ( جمعرات مؤرخہ ۲۴ نومبر ۲۰۱۶ کو ) میکے میں چھوڑ ا تو حسب معمول غصے والے اور علیحد گی کے میسج کرنے لگے ، میں اس کے باوجود ہنسی خوشی ان کے ساتھ گئی تو گھر پہنچ کر پھر غصہ کرنے لگے کہ تمہارا موڈ کیوں صحیح نہیں ہے؟ حالانکہ میرا موڈ بالکل صحیح تھا جس کے ان کے گھر والے بھی گواہ ہیں اور ان کے گھر والوں نے خود کہا کہ اس کا موڈ تو بہت اچھا تھا۔ اس رات ( جمعرات مؤرخہ ۲۴ نومبر ۲۰۱۶ کو ) پھر یہ مجھے جگاتے رہے اپنی الٹی سیدھی حرکتوں میں لگے رہے یعنی بات کوئی نہیں ہو رہی تھی حرکتیں ہی چل رہی تھیں ، میں نے حاجت کے لیے  جانا چاہا تو جانے ہی نہیں دے رہے تھے، آخر جب برداشت سے باہر ہونے پر میں اٹھی تو انہوں نے ۲ دفعہ کہا کہ :"" آج سے تمہارے اور میرے راستے الگ "" ، پھر ایک دفعہ کہا کہ:"" تم الگ میں الگ ""۔ یہاں یہ بات ختم ہو گئی۔ صبح کو جب میں نے یاد دلایا کہ آپ کو یاد ہے آپ نے رات میں کیا کہا تھا؟  تو انہوں نے کہا کہ :"" ہاں مجھے اچھی طرح یاد ہے اور میں نے جو کہا تھا اسے فیس ( سامنا ) کرنا بھی جانتا ہوں ، کاغذات تیار ہیں تم جب چاہو میں سائن کر دوں گا۔"" ایک بات یہ مجھ سے اکثر کہتے رہتے ہیں کہ : تم اپنے بھائیوں کو بلواؤ اور چلی جاؤ۔ اس واقعے کے تین دن بعد اتوار مؤرخہ ۲۷ نومبر ۲۰۱۶ کو جب میرے بھائی مجھے میکے کی دعوت سے واپس سسرال چھوڑ کر چلے گئے تو یہ غصے میں الٹا سیدھا بولتے رہے یہ بھی کہا کہ:  اگر تم چاہتی ہو تو میں تمہیں چھوڑ دیتا ہوں، اسی طرح کہا کہ: صبح میں تمہیں چھوڑ کر آجاؤں گا۔ پھر مجھ سے ۳ دفعہ کہا کہ: ""اب تمہارا میرا کوئی تعلق نہیں ، تم اپنے بھائیوں کو بلاؤ کہ آکر تمہیں لے جائیں"". اور تھوڑی ہی دیر بعد اپنے ہی گھر والوں کی سرزنش پر یہ کہنے لگے کہ :""میں نے یہ مذاق میں کہا تھا طلاق کی کوئی نیت نہیں تھی""۔ اس کے بعد میں نے اپنے بھائی کو فون کیا اور اتوار مؤرخہ ۲۷ نومبر ۲۰۱۶ کی رات اپنے بھائیوں کے ہمراہ میکے آگئی۔ان سارے حالات اور واقعات کی روشنی میں آپ جناب سے یہ پوچھنا ہے کہ: ۱۔ میرے شوہر نے جو الفاظ استعمال کیے  ، کیا ان سے طلاق واقع ہو گئی? اگر ہاں تو : ۲۔ کتنی طلاق واقع ہوئیں؟ ۳۔ کون سی طلاق واقع ہوئی اور اس کا کیا حکم ہے؟  ۴۔ اس ساری صورت حال میں شریعت مجھے کیا کہتی ہے؟  اور میرے پاس اپنی حفاظت کے کیا حقوق ہیں? ۵۔ کیا ان کو یہ اختیار ہے کہ میری مرضی کے خلاف مجھے زبردستی لے جائیں جب کہ میری جان اور صحت کو ہر طرح کے خطرات ہیں? ۶۔ وہاں سے آتے ہوئے میں ان سے اپنا زیور ، اور بری کا زیور استعمال کے کپڑے اور کمبل وغیرہ سسرال والوں کو دکھا کر لے آئی تھی ، ان کی والدہ نے جہیز کا سامان فرنیچر وغیرہ کا پوچھا کہ ابھی لے جائیں گے یا بعد میں ؟ حق مہر کی ادائیگی نکاح کے فورا بعد طے تھی لیکن ادا نہیں کیا گیا تھا وہ میرے بھائی نے اسی وقت میری طرف سے مطالبہ کیا تو انہوں نے ادا کیا۔ آپ سے پوچھنا ہے کہ ان چیزوں کی کیا شرعی حیثیت ہے اور ان پر کس کا کیا حق ہے? ۷۔ اس صورت حال کو دیکھتے ہوئے میرے والدین بالخصوص میری جان کے خطرے ، اور ہر طرح کی کوشش کے باوجود بہتری کی کسی امید سے مکمل مایوس ہو چکے ہیں اور اس رشتے کو جاری رکھنے کے حق میں نہیں ہیں ، برائے مہربانی اس سلسلےمیں بھی رہنمائی فرمائیں۔برائے مہربانی جلد از جلد مرحمت فرمادیں تاکہ میں اس کی روشنی میں آئندہ کا لائحہ عمل طے کر سکوں اور میرے لیے بہت دعا بھی کیجیے  گا۔ اللہ آپ کو بہت ہی جزائے خیر عطا فرمائیں۔ آمین۔",<p><p>1،2،3۔صورت مسئولہ میں سائلہ کے شوہر نے جو مختلف  مواقع پر مخلتلف  الفاظ استعمال کیے  ہیں ان الفاظ سے اگر شوہر کی نیت طلاق دینے کی نہیں تھی جیسا کہ شوہر کا بیان ہے،تو ان الفاظ سے  طلاق واقع نہیں ہوئی۔ (بدائع، ج: ۳، ص: ۱۰۷)</p><p>4،56۔اگر اصلاح ونباہ ممکن ہوتو بہتر ہے۔اگر ممکن نہ ہوتو سلیقے سے علیحدگی بہتر ہے۔اس صورت میں شوہر سے طلاق حاصل کرلی جائے ۔طلاق لینے کے لیے شوہر کو کوئی مالی معاوضہ دینا بھی درست ہے۔اگر شوہر نہ طلاق دے اورنہ سلیقے سے رکھے تو  خاندان کے معززین کے ذریعے اس مسئلے کو حل کیاجاسکتا ہے۔اگر اس طرح بھی ممکن نہ ہو تو چاروناچار عدالت میں شوہر کی طرف سے تشدد کو ثابت کرکے عدالت کے ذریعے اسے تشددسے باز اورادائیگی حقوق پریا پھر تفریق پر مجبور کیا جاسکتا ہے۔فقط واللہ اعلم</p></p>,143803200008,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
19-12-2016,https://www.banuri.edu.pk/readquestion/بغیر-نیت-کے-الفاظ-صریحہ-کے-ساتھ-ایک-طلاق-دینا/19-12-2016,بغیر نیت کے الفاظ صریحہ کے ساتھ ایک طلاق دینا,ایک خاتون خلع یافتہ ، اپنا اچھا برا سمجھنے والی، خود کفیل، انھوں نے برائی سے بچنے  کے لیے نکاح کرلیا ، کیوں کہ خلع لیے ہوئے نو سال گزر گئے تھے ، بھائی اور والد شادی کے لیے کچھ نہیں کررہے تھے ۔ ایک دن بھائی صاحب نوسال کا عرصہ گزرنے کے بعد ایک نامناسب رشتہ لائے اور بغیر جانچے کہا کہ اس کو قبول کرو،  خاتون نے والد کو کہا کہ وہ رشتہ قبول نہیں کرسکتی، اس لیے کہ اس نے نکاح کیا ہوا ہے، والد صاحب نے کہا کہ طلاق لے لو،  جو کہ وہ نہیں چاہتی اور نہ شوہر طلاق دینا چاہتا ہے، مگر والد صاحب نے رونا دھونا شروع کردیا، ساتھ طبیعت خراب کرنا شروع کردی، پھر نہ چاہتے ہوئے لڑکے نے  لکھا کہ میں ایک طلاق دیتا ہوں، ساتھ یہ کہا کہ میری نیت نہیں ہے، صرف آپ کے والد صاحب کی طبیعت خراب ہونے سے بچانے کے لیے دے رہا ہوں، کیوں کہ انہوں نے طبیعت کا بہانہ شروع کردیا تھا، پوچھنا یہ ہے کہ: کیا ایک طلاق واقع ہوچکی ہے جب کہ نیت نہیں تھی اور مجبور کیا جارہا ہو۔,<p><p> میں ایک طلاق دیتا ہوں، طلاق کے معنی میں صریح ہیں، جس سے بغیر نیت کے بھی طلاق واقع ہوجاتی ہے، لہٰذا   صورت مسئولہ میں ایک طلاق واقع ہوچکی ہے۔ عدت (یعنی تین ماہواری )کے دوران رجوع  کرسکتے ہیں، رجوع کی صورت میں شوہر کو  آئندہ دو طلاق کا اختیار رہے گا، عدت کےدوران رجوع نہ ہونے کی صورت میں باہمی رضامندی سے دوبارہ نکاح بھی ہوسکتا ہے۔ نیز عدت کے بعد عورت کسی دوسری جگہ نکاح کرنےمیں بھی آزاد ہوگی، والد اور بھائی کو بھی چاہیے کہ اگر وہ خود رشتہ کرنا چاہتے ہیں تو برابری کی جگہ پر سائلہ کی رضامندی سے رشتہ کریں، کسی نامناسب جگہ پر رشتہ کرنے کے لیے انہیں جبر کرنے کاحق نہیں ہوگا۔ فقط واللہ اعلم</p></p>,143803200026,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
05-05-2016,https://www.banuri.edu.pk/readquestion/بن-باپ-بچوں-کے-بارے-میں-ایک-سوال/05-05-2016,بن باپ بچوں کے بارے میں ایک سوال,جو بچہ ناجائز پیدا ہوتا ہے اس میں اس کا اپنا کوئی قصور نہیں ہوتا ہے، لیکن سوسائٹی اس کو حرامی کے نام سے بلاتی ہے۔ اس بچے کو اس کے والدین چھوڑ کر چلے جاتے ہیں، اور پھر وہ ناجائز بچہ سوسائٹی ہی کے رحم و کرم پر ہوتا ہے۔ اللہ بہتر جانتا ہے کہ وہ کس کے ہاتھ لگے گا اور بچے کا مستقبل کیا بنے گا، یقینا اچھا نہیں ہوگا، وہ اخلاقی کمیوں کوتاہیوں میں ملوث ہوگا۔ چور ڈاکو رہزن بنے گا، کیا اس بچے کا حق نہیں ہے کہ وہ مسلمان بنے؟ یہ تو اس کا پیدائشی حق ہے، پلیز میری رہنمائی کریں احادیث وقرآن کی روشنی میں۔,<p><p>ناجائز بچہ بھی رحمت اور تربیت کا اسی طرح مستحق ہے، جتنا ایک جائز بچہ ان کا مستحق ہوتا ہے، یہ معاشرے کا قصور ہے کہ وہ اس بچے کو اس کے ناکردہ گناہ کی سزا دیتا ہے۔ اسلامی احکام کے مطابق  لاوارث بچوں کی تربیت اور ان کی نشونما  حکومت اور ریاست کی ذمہ داری ہے۔ نیز مسلمانوں کی آبادی والے علاقے میں پائے جانے والا لاوارث بچہ بھی مسلمان شمار ہوگا۔ فقط واللہ اعلم</p></p>,143707200035,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('عام مسلمانوں کے حقوق', 'aam-musalmanon-k-huqoq')"
05-11-2016,https://www.banuri.edu.pk/readquestion/جمعہ-مبارک-کہنے-کا-حکم/05-11-2016,جمعہ مبارک کہنے کا حکم,"آج کل لوگ جمعہ کے دن ""جمعہ مبارک"" ایک دوسرے کو کہتے ہیں یا ایسا لکھ کر ایک دوسرے کو میسیج کرتے ہیں تو کیا یہ جائز ہے؟",<p><p>جمعہ کی مبارک باد کا مطلب جمعہ کے بابرکت ہوجانے کی دعا دینا ہے،اور برکت والے دن برکت کی دعا دینے میں (بذاتہ تو) حرج نہیں ہے، البتہ اس مبارک باد دینے کا التزام واہتمام کرنا  اور مبارک باد نہ دینے والے کو برا سمجھنا اور کہنا، ٹھیک نہیں ہے۔ فقط واللہ اعلم</p></p>,143802200024,banuri,"('ایمان و عقائد', 'aqaed')","('بدعات اور رسوم', 'bidaat-rasoomat')","('رسومات، تعارف اور بعض رسمیں', 'rusomat-taaruf-aur-baaz-rasmayn')"
28-02-2017,https://www.banuri.edu.pk/readquestion/سال-بھر-بیوی-سے-بوجہ-عذر-علیحدہ-رہنے-پر-گناہ-ہوگا/28-02-2017,سال بھر بیوی سے بوجہ عذر علیحدہ رہنے پر گناہ ہوگا؟,میں شادی شدہ ہوں میری عمر چھبیس سال ہے، اور میری بیوی جوان ہے۔ میں سعودیہ میں جاب کرتا ہوں، ایک سال بعد چھٹی ملتی ہے، تو میں بیوی کے حقوق کے بارے میں کیا کروں؟,<p><p>بلاعذر چار ماہ سے زائد بیوی سے علیحدہ نہیں رہنا چاہیے،تاہم اگر اتنی مدت عفت کے ساتھ دونوں کا علیحدہ رہنا ممکن ہو اوربیوی کی طرف سے بھی تقاضا نہ ہو تو ملازمت وغیرہ کی غرض سے  ایک سال تک  علیحدہ رہنے میں کوئی حرج نہیں ہے۔ فقط واللہ اعلم</p></p>,143806200001,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
15-11-2016,https://www.banuri.edu.pk/readquestion/باغ-ٹھیکہ-پر-لینے-کے-مسائل/15-11-2016,باغ ٹھیکہ پر لینے کے مسائل,باغ کو ٹھیکے پر لینا جائز ہے یا نہیں؟ کبھی درخت پر سودہ کے وقت پھل بالکل پیدا نہیں ہوئے ہوتے۔ کبھی ابتدائی نئے ہلکے سے کچے نکلے ہوتے ہیں۔ دونوں صورتوں میں کچھ مدت  کے لیے  پھل پکنے تک کے لیے  درخت پر چھوڑ دیتے ہیں، کیا یہ جائز ہے؟,<p><p>اگر پھل بالکل نہ نکلے ہوں تو باغ کو ٹھیکے پر لینا مطلقاً ناجائز ہے۔اگر ہلکے اور کچے نکلے ہوں اور ان کو درخت پر چھوڑدینے کی شرط لگائی جائے تب بھی یہ ٹھیکہ ناجائز ہوگا، البتہ اگر کافی حد تک پھل پک گئے  اور علاقے کا عام رواج بھی ایسا ہی ہوکہ درختوں پر پھل چھوڑدیے جاتے ہوں تو  ایسی صورت میں اس باغ کا ٹھیکہ لینا جائز ہوگا۔فقط واللہ اعلم</p></p>,143802200043,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
08-02-2017,https://www.banuri.edu.pk/readquestion/ویڈیو-گیمز-کھیلنے-اور-بنانے-کا-حکم/08-02-2017,ویڈیو گیمز کھیلنے اور بنانے کا حکم,میں کمپیوٹر سائنس کا طالب علم ہوں اور پارٹ ٹائم جاب کرتا ہوں، اور میری ملازمت سوفٹ وئیر ڈیویلپمنٹ کی ہے، زیادہ تر کام گیم ڈیویلپمنٹ کا ہے۔ جو گیمز انڈرائڈ، آئی فون وغیرہ پر چلتے ہیں۔ میرا سوال یہ ہے کہ: کیا گیمز کھیلنا یا گیمز بنانا جائز ہے؟ کیا اس سے کی جانے والی کمائی حرام ہے، یا حلال؟ فی الوقت ایک کارڈ گیم، تاش کھیل، پر کام کر رہا ہوں، لیکن اس میں جوا نہیں ہوگا۔ اور نہ ہی کارڈز پر تصویریں ہیں، کیا یہ گیم میں بنا سکتا ہوں؟,<p><p>جس گیم میں تصویر ہو، اس گیم کا تو تصویر کی حرمت کی وجہ سے کھیلنا اور بنانا دونوں ناجائز ہیں، اور بنا کر بیچنے سے ملنے والی آمدن بھی حرام ہوگی۔</p><p>تاش کا کھیل، اگرچہ اس میں جوا نہ بھی ہو، تاہم چوں کہ وقت کے ضیاع کی وجہ سے یہ کھیل کھیلنا بھی مکروہ تحریمی ہے، اس لیے اس کھیل کا بنانا گناہ کے کام پر معاونت کی وجہ سے ناجائز ہوگا۔فقط واللہ اعلم</p></p>,143805200008,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
13-03-2017,https://www.banuri.edu.pk/readquestion/شوہر-کا-ناانصافی-کرنا/13-03-2017,شوہر کا ناانصافی کرنا,میری اپنے شوہرسے تقریباً چارسال سے علیحدگی ہے ، ہمارے چاربچے ہیں،میرے شوہرذمہ داریوں سے بھاگتے ہیں،۱۔ ڈیڑھ سال ہواانہوں نے دوسری شادی کرلی ہے،چارسال میں میکے میں بچوں کے ساتھ رہی،۲۔انہوں نے بچوں کابھی اس سارے عرصے میں کوئی خرچہ نہیں اٹھایا،۳۔میرازیوربھی ان کے پاس ہے جووہ واپس دینے کوتیارنہیں،وہ ہمارے لیے کچھ بھی کرنے کوتیارنہیں،میں دوسال سے رابطہ کرنے کی کوشش کررہی ہوں، کوئی جواب نہیں ملتاتھا،اب ایک مہینہ ہواہے رابطہ کیاتوانہوں نے جواب دیا،میں نے ملاقات کی، لیکن اب بھی وہ کچھ کرنے کوتیارنہیں،ہماراخیال نہیں ہے۔مجھے ان سے خدشات بھی ہیں ،وہ اس بات پرڈٹے ہوئے ہیں کہ تم بغیرکسی شرط کے گھرآؤ،تمہارے گھروالوں سے میں کوئی بات نہیں کروں گا ،تم خودہی آجاؤ،تمہارازیورنہیں دوں گا،۴۔بلکہ تم جواسکول جاب کرتی ہواس میں سے بھی آدھامجھے دو گی۔وہ میری کوئی بات نہیں مانتے،مجھے اس صورت حال میں سمجھ نہیں آرہی کہ کیاکروں؟جھوٹ بہت بولتے ہیں ،لالچی بھی ہیں،بھائیوں کااحساس بھی نہیں ہے،اور دوسری شادی کم عمرلڑکی سے کرلی ہے،چارسال کے عرصہ میں دشمنی کی فضارہی ہے،میرے سسرال والے مجھ سے کوئی تعلق نہیں رکھتے ،میں جاؤں توکہاں جاؤں!استخارہ کررہی ہوں لیکن مستقبل کے حوالے سے کچھ سمجھ میں نہیں آتی ، برائے کرم میری راہ نمائی فرمائیں۔,<p><p>آپ نے جوحالات لکھے ہیں وہ افسوس ناک ہیں،شرعی اعتبارسے شوہرذمہ داربھی ہے اور اپنے گھربار،بیوی بچوں کانگہباں اور سرپرست بھی ،حدیث شریف میں رسول اللہ صلی اللہ علیہ وسلم نے اُس شخص کواچھاقراردیاہے جواپنے گھروالوں کے ساتھ اچھاہو،چنانچہ مشکاۃ شریف میں ہے:’’تم میں سب سے اچھاوہ ہے جواپنے گھروالوں کے لیے سب سے اچھاہواورمیں اپنے گھروالوں کے لیے سب سے اچھاہوں۔(مشکاۃ:281)اگرشوہربیوی بچوں کاخیال نہیں رکھتا اور ان کے نان ونفقہ کی ذمہ داری پوری نہیں کرتاتووہ شرعاًگناہ گارہے، ان زیادتیوں کااُسے حساب دیناہوگا۔</p><p>۱۔بچے شوہرکے ہیں اس لیے ان کے اخراجات شرعی طورپرشوہرپرلازم ہیں ، طویل عرصے تک اگراس نے خبرگیری نہیں کی اور خرچہ نہیں دیاتویہ نہایت برافعل ہے۔اولادکے اخراجات والدپرلازم ہیں۔آپ نے اس عرصہ میں محنت کرکے بچوں پرخرچ کیاہے تواللہ تعالیٰ سے بہتربدلے اور ثواب کی امیدرکھیں،وہ کسی کی محنت اور مظلومیت کورائیگاں نہیں جانے دیتا۔ ۲۔نیزاگرزیورآپ کی ملکیت میں تھااور شوہرنے لیاہے تووہ بھی شوہرپرقرض ہے ،اس کی ادائیگی لازم ہے،شوہرکااپنی بیوی کے زیور پرقبضہ کرناواپس نہ کرناصریح ظلم ہے۔</p><p>۳۔اسلام نے کمائی اور اخراجات کی ذمہ داری مردپرڈالی ہے ،عورت کے ذمہ کمائی محنت مزدوری نہیں،اس لیے شوہرکامطالبہ درست نہیں ہے۔بلکہ شوہرکوچاہیے کہ حسن سلوک کے ساتھ اپنے اہل وعیال کورکھے۔</p><p>مذکورہ صورتحال میں آپ کی پہلی کوشش یہ ہوکہ رشتہ جڑجائے اور گھر آبادہوجائے،اگرشوہربغیرکسی شرط کے گھرواپسی کاکہتاہے تواللہ تعالیٰ سے بہتری کی امیدرکھتے ہوئے بغیرکسی شرط کے گھرکوآبادکردیں،اپنے رویہ کوشوہرکے ساتھ اچھارکھیں،بحث مباحثے سے دوررہیں، اور خوش اخلاقی،خدمت واطاعت،صبروتحمل کواپنائیں ، ممکن ہے اس طرح شوہراپنے برے سلوک سے بازآجائے اور اس کے دل میں نرمی پیداہوجائے۔آپ کی تمام ترکوششوں، خوش اخلاقی اورخدمت گزاری کے باوجوداگروہ ناانصافی کرے گاتوجلد یابہ دیروہ اپنے ظلم کاخمیازہ بھگت لے گا،حدیث شریف میں نبی کریم صلی اللہ علیہ وسلم نے فرمایاہے:’’اللہ تعالیٰ ظالم کو مہلت دیتے ہیں ،لیکن جب پکڑتے ہیں توپھرچھوڑتے نہیں‘‘۔(مشکاۃ :435)فقط واللہ اعلم</p></p>,143806200017,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('میاں ، بیوی کے حقوق', 'mian-biwi-k-huqooq')"
06-03-2017,https://www.banuri.edu.pk/readquestion/کپڑے-کا-کاروبار-اس-شرط-کے-ساتھ-کرنا-کہ-بائع-باتصویر-پیکنگ-میٹیریل-بھی-تیار-کر-کے-دے-گا/06-03-2017,کپڑے کا کاروبار اس شرط کے ساتھ کرنا کہ بائع باتصویر پیکنگ میٹیریل بھی تیار کر کے دے گا,"زید کپڑے کی برآمدات کا کام کرتا ہے, اس کا ایک گاہک ہے جو کہ اس سے گدّوں کے کور خریدتا ہے, اس کا پیکنگ میٹریل جو کہ زید ہی گاہک کی ہدایات کے مطابق چھپواتا ہے، ایک عورت کے برہنہ بازو اور چہرے کی تصویر پر مشتمل ہے۔ زید کا کہنا ہے کہ: ایک تو سودا کرتے وقت تصویر کے بارے میں علم نہیں تھا اور دوسرا یہ کہ ایک مفتی صاحب نے بتایا ہے کہ: آپ تصویر تو نہیں بیچ رہے آپ تو کپڑا بیچ رہے ہو, اس لیے مجبوری میں جائز ہے۔ازراہِ کرم رہنمائی فرما دیں کہ: ۱۔ کیا ایسا کاروبار کرنا جائز ہے؟ ۲۔ کیا ایسے کاروبار میں شراکت داری جائز ہے؟ ۳۔ اس مجبوری کی کیا حد ہے جس کے تحت ایسا کاروبار جائز ہو جائے؟",<p><p> گدوں کی فروخت  جائز ہے، لیکن  پیکنگ میٹیریل پر جاندار کی تصویرچھپوانا جائز نہیں،تصویر چھپوانےکاگناہ ہوگا،ایسے گناہ پر مشتمل کاروبار کرنااوراس میں شراکت جائز نہیں ہے۔ تاہم جو مال بیچا جائے گا اس کی قیمت حلال ہوگی۔ گزشتہ غلطی پر استغفار اور  آئندہ جاندار کی تصویر چھپوانے سے قطعی اجتناب کیاجائے۔</p><p> گاہک اگر تصویر کے بغیر مال نہ خریدے تو اسے شرعی مجبوری نہیں کہاجائے گا اوراس کی بناپر تصویر کا چھاپنا جائز نہ ہوگا۔فقط واللہ اعلم</p></p>,143806200007,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
11-11-2016,https://www.banuri.edu.pk/readquestion/اے-ٹی-ايم-سے-کھانے-کے-بل-کی-ادائیگی-پر-ملنے-والے-ڈسکاؤنٹ-کا-حکم/11-11-2016,اے ٹی ایم سے کھانے کے بل کی ادائیگی پر ملنے والے ڈسکاؤنٹ کا حکم,آج کل بعض ہوٹلوں میں کھانا کھایا جائے تو بینک کی طرف سے اے ٹی ایم کارڈ پہ 30% یا 25% ڈسکاؤنٹ ملتا ہے، کیا یہ جائز ہے؟,<p><p>اے ٹی ایم کے ذریعے کھانے کے بل کی ادائیگی کی صورت میں تھوڑی تفصیل ہے: اگر  یہ سہولت کریڈٹ کارڈ پر مل رہی تو جائز نہیں، اس لیے کہ کریڈٹ کارڈ کا معاملہ ہی سود پر مشتمل ہونے کی بنا پرناجائز ہے۔ اور اگر ڈیبٹ کارڈ پریہ سہولت حاصل ہورہی ہے تو یہ دیکھا جائے گا کہ ڈسکاؤنٹ بینک کی طرف سے ہے یا ہوٹل کی طرف سے، اگر بینک کی طرف سے ڈسکاؤنٹ ہو تو شرعا ربوا کے زمرے میں آنے کی بنا پر  جائز نہیں، البتہ ہوٹل کی طرف سے ہو تو جائز ہے اور اگر یہ واضح نہ ہو کہ ڈسکاؤنٹ بینک طرف سے ہے یا ہوٹل کی طرف سے، تب احتیاط اسی میں ہے کہ اس سہولت کو استعمال نہ کیا جائے. فقط واللہ اعلم</p></p>,143802200038,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('متفرقات سود', 'mutafarriqat-e-sood')"
11-03-2017,https://www.banuri.edu.pk/readquestion/قرآن-کریم-ہاتھ-سے-چھوٹ-جائے-تو-کیاکفارہ-ہے/11-03-2017,قرآن کریم ہاتھ سے چھوٹ جائے تو کیاکفارہ ہے؟,اگر قرآن کریم یااوراد و وظائف یاکوئی اسلامی کتاب ہاتھ سے چھوٹ کرزمین پر گرجائے تواس کاکفارہ کیاہے؟,<p><p>بلاقصد و ارادہ قرآن کریم یادینی کتاب گرجائے تو  توبہ استغفار کرے کوئی مخصوص کفارہ اس بارے میں وارد نہیں۔فقط واللہ اعلم</p><p> </p></p>,143806200014,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('ترجمہ و تفسیر ، تعارف اور اقسام', 'tarjama-o-tafseer-taaruf-aur-aqsaam')"
20-04-2013,https://www.banuri.edu.pk/readquestion/تقلید-کی-ضرورت-اور-اہمیت/20-04-2013,تقلید کی ضرورت اور اہمیت,سوال یہ اٹھتا ہے کہ نبی صلی اللہ علیہ وسلم اور خلفاۓ راشدین و صحابہؑ کرام رضی اللہ عنہم کے دور میں نہ یہ فقہ تھی، نہ ہی مسلک اور نہ ہی یہ تاکید کہ کسی خاص امام یا فرقے کی پیروی کرنی ہے- جو کچھ قرآن و حدیث میں موجود ہے، اس پر عمل کرنے والا ہی کامیاب ہے- قرآن پاک کے احکامات میں تو کوئی  فرق ہوہی نہیں سکتا- البتہ فرق احادیث کی روایات میں ہیں- تو برادرم اگر کوئی شخص ان تضاد سے مبرا ہو کہ جو صحاح ستہ کی احادیث میں بیان ہوا ہے اسے اپناۓ اس شخص کے بارے میں علماء کا کوئی بیان ہے؟مثال کے طور پر: میں نے صحاح ستہ کا مطالعہ کیا ہے وہاں رفع یدین کے بیان میں زیادہ احادیث میں کرنے پر زور ہے اور ایک حدیث حصرت عبداللہ بن مسعود رضی اللہ عنہ سے مروی ہے، جس میں ذکر ہے کی نہیں کرنا- اسی طرح امام کے پیچھے آمین  کہنے، نماز قصر کے بیان وغیرہ میں مختلف روایات سے مختلف طریقے بیان ہیں- تو اگر ایک شخص صحاح ستہ کو سامنے رکھ کے عبادات کے معاملے میں عمل کرے تو اس کے عذر کا وزن کیا ہوگا؟اس کے علاوہ مہربانی فرما کے یہ بھی بتا دیجیے گا کہ مختلف احادیث پر مختلف عمل کرنے میں کیا اختلاف ہے؟ اور اگر کوئی شخص کسی خاص فرقے کا داعی نہ ہو تو کیا ھوگا؟اسی طرح دو اشخاص کا حدیث کے معاملے میں اختلاف آرہا ہو اور ایک دوسرے کو غلط جانا جاۓ تو دین میں ان کی کیا حیثیت ہو گی؟جواب اگر توسط کے ساتھ مل جاۓ تو بہتر ہے کیوں کہ کسی کو بتانا ہو تو آج کل لوگ ریفرینس کے بغیر قبول کرنے میں ہچکچاتے ہیں۔,<p><p>عام آدمی مختلف فیہ آحادیث کے مابین یہ فرق نہیں کرسکتا کہ کون سی حدیث ناسخ ہے اور کون سی منسوخ، کون سی حدیث راجح ہے اور کون سی مرجوح اور کون سی حدیث کا کیا درجہ ہے اور اس کا محل اور مصداق کیا ہے؟ اسی لیے ہر کس و ناکس کو اس کی اجازت نہیں کہ صحاح ستہ کو سامنے رکھ کر کسی ماہر مستند اہل حق عالم سے پڑھے اور سمجھے بغیر از خود عمل کرنا شروع کردے ،اس سے نفسانی خواہشات کی پیروی میں پڑ جانے، تشویش بلکہ گمراہی تک کا اندیشہ ہے، جیسے کوئی نابینا شخص ہو جو راستے کے خطرات او رنشیب و فراز سے ناواقف ہو اورو وہ کسی بینا شخص کا ہاتھ پکڑے بغیر او رکسی جانکار کی راہنمائی کے بغیر پُرخطر راستے پر چل پڑے تو امکان اس کا ہے کہ وہ راستہ بھٹک جائے یا راستے کے گڑھے میں گر پڑے، اس لیے سلامتی کا راستہ یہی ہے کہ جو حضرات قرآن وحدیث او ردین و شریعت کے ماہرین ہیں ان کی تشریحات پر اعتبار کیا جائے۔</p><p>اسلاف میں سے حضرات ائمہ اربعہ کی علمی بصیرت او راجتہادی شان پر دنیائے اہل علم کا اتفاق ہے اور ان کے مذاہب و مسائل کتابوں میں مدوّن ہیں، اس لیے ان چار ائمہ مجتہدین میں سے کسی ایک امام کی تقلید لازم و واجب ہے، اس لیے کہ فقہاء کرام احادیث کے معانی اور مفاہیم کو سب سے زیادہ جانتے ہیں، لہٰذا اپنی ناقص فہم کے مقابلے میں ان مجتہدین کے فہم پر اعتماد کرنا بدرجہا بہتر ہے.</p><p>باقی آپ کا یہ کہنا کہ نبی صلی اللہ علیہ وسلم اور خلفاۓ راشدین و صحابہؑ کرام رضی اللہ عنہم کے دور میں  یہ فقہ تھی نہ تقلید، تو یہ غلط فہمی تاریخ  وتدوین فقہ سے ناواقفیت  کی بنا پر ہے، رسول اللہ صلی اللہ علیہ وسلم کے زمانے میں بھی اور اس کے بعد بھی صحابہ رضی اللہ عنہم میں سے بعض فقہاء صحابہ رضی اللہ عنہم کی طرف مسائل میں رجوع کیا جاتاتھا، رسول اللہ صلی اللہ علیہ وسلم کے بعد صحابہ رضی اللہ عنہم کے دور میں مطلق تقلید شائع وذائع تھی، بلکہ تقلید شخصی کی مثالیں بھی ملتی ہیں۔آگے جن کتابوں کا حوالہ دیا جائے گا ان کا مطالعہ اس غلط فہمی کے ازالہ میں ان شاء اللہ مفید ثابت ہوگا۔</p><p>تقلید کیوں ضروری ہے؟ اور عدم تقلید کی صورت میں کیا نقصان ہے؟ اور ائمہ اربعہ میں سے ہی کسی ایک کی تقلید کیوں لازم ہے وغیرہ وغیرہ ان تمام موضوعات کی تفصیل کے لیے دیکھیے: اجتہاد و تقلید کا آخری فیصلہ (افادات حضرت تھانوی رحمہ اللہ ترتیب: مولانا زید مظاہری صاحب) اور آپ کے مسائل اور ان کا حل جلد اول، ص/ ۲۷تا ۳۲ از مولانا محمد یوسف صاحب لدھیانوی رحمہ اللہ ) فقط واللہ تعالی اعلم  </p></p>,143406200072,banuri,"('علوم و فنون', 'uloom-funoon')","('اجتہاد اور تقلید', 'ijtihad-aur-taqleed')","('اجتہاد اور اس کی شرائط', 'ijtihad-aur-us-ki-sharaait')"
13-03-2017,https://www.banuri.edu.pk/readquestion/اگر-کوئی-اہل-کتاب-ذبح-کرتے-وقت-اللہ-تعالی-کا-نام-قصدا-نہ-لے-اور-پاس-کھڑا-ہوا-کوئی-مسلمان-اس-ذبح-پر-تکبیر-پڑھ-دے-تو-کیا-اس-ذبیحہ-کا-کھانا-جائز-ہو-گا-یا-نہیں/13-03-2017,اگر کوئی اہل کتاب ذبح کرتے وقت اللہ تعالی کا نام قصدا نہ لے اور پاس کھڑا ہوا کوئی مسلمان اس ذبح پر تکبیر پڑھ دے تو کیا اس ذبیحہ کا کھانا جائز ہو گا یا نہیں؟,اگر کوئی اہل کتاب ذبح کرتے وقت اللہ تعالی کا نام قصداً نہ لے اور پاس کھڑا ہوا کوئی مسلمان اس ذبح پر تکبیر پڑھ دے تو کیا اس ذبیحہ کا کھانا جائز ہو گا یا نہیں؟,"<p><p>قصداً تسمیہ (اللہ کانام) ترک کرنے سے جانور حلال نہیں ہوتا، نیز تسمیہ کا ذابح(ذبح کرنے والے)  کے لیے پڑھنا ضروری ہے ،اگر ذبح کرنے والا تسمیہ ترک کردے تو کسی اور کا پڑھنا معتبر   نہیں،لہذا صورت مسئولہ میں جس جانور  کو کسی اہل کتاب  نے ذبح کیا اور بسم اللہ قصداً ترک کردی تو اس کا کھاناحلال نہیں۔ کذا فی الدر المختار: <span class='\\\""ar_writing\\\""'>لاتحل ذبیحۃ</span> ۔۔۔۔۔<span class='\\\""ar_writing\\\""'>تارک تسمیۃ عمداً</span>( ج: ۶، ص: ۲۹۹) فقط واللہ اعلم</p></p>",143806200015,banuri,"('عبادات', 'ebadat')","('ذبیحہ / قربانی', 'zabiha-qurbani')","('ذبح ، شرائط ، سنن ، آداب و مکروہات', 'zibah-sharait-sunan-aadab-o-makrohat')"
13-03-2017,https://www.banuri.edu.pk/readquestion/حج-کے-ارکان-کم-از-کم-دن-کتنے-میں-ادا-ہوسکتے-ہیں/13-03-2017,حج کے ارکان کم از کم دن کتنے میں ادا ہوسکتے ہیں؟,کم از کم کتنے دن میں حج کے تمام ارکان ادا ہو سکتے ہیں؟ یہ مسئلہ اس شخص کے بارے میں پوچھا جا رہا ہے جو بیماری کی وجہ سے زیادہ دن سفر میں نہ ٹھہر سکتا ہو یا پھر ایسا شخص جس پر حج فرض ہو ،مگر ملازمت سے کم وقت کے لیے  چھٹی مل رہی ہو، وقت کم ہونے کی وجہ سے مدینہ منورہ میں چالیس نمازوں کا کیا حکم ہو گا؟,<p><p>حج کے کل ایام پانچ ہیں،  ۸ ذالحج سے ۱۲ ذالحجہ تک،ان پانچ دنوں میں تمام فرائض، واجبات اور سنن کی ادائیگی  ہوجاتی ہے۔  مدینہ منورہ میں حاضری اور مسجد نبوی میں چالیس نمازوں کی ادائیگی باعث سعادت وفضیلت ضرور ہے، لیکن مناسک حج کا حصہ نہیں ہے۔ فقط واللہ اعلم</p></p>,143806200016,banuri,"('حج', 'haj')","('حج / عمرہ', 'hajj-umrah')","('متفرقات حج و عمرہ', 'mutafarriqat-e-haj-o-umrah')"
09-03-2017,https://www.banuri.edu.pk/readquestion/مروجہ-اسلامی-بنکوں-سے-جواز-کے-فتوے-کی-روشنی-میں-وابستہ-رہنے-کا-حکم/09-03-2017,مروجہ اسلامی بنکوں سے جواز کے فتوے کی روشنی میں وابستہ رہنے کا حکم,"کیا فرماتے ہیں علماء کرام اس مسئلہ کے بارے میں کہ: پچھلے چھ سالوں سے ""بینک اسلامی ""کے ساتھ کام کررہاہوں ، مختلف عزت مآب مفتیان کرام کے اسلامی بینکاری کے جواز کے فتووں کی روشنی میں اس بینک کی نوکری کو حلال سمجھ کر اب تک اس سے منسلک ہوں ، لیکن جب میں نے جنگ اخبار  ۹ مارچ  ۲۰۱۷ کے ایک کالم  نگار ڈاکٹر شاہد حسن صدیقی کا کالم ""اسلامی بنکاری، علماء کرام سے دردمندانہ  گزارش"" پڑھا تو مختلف نوعیت کے سوالات نے جنم لیا،  بالخصوص بینک اسلامی کا KASB  بنک جو کہ ایک سودی بینک  ہے کا خریدنا  اور مزید یہ کہ سالانہ آڈٹ رپورٹ جس میں غیر اسلامی فیصلے ہیں پر مفتیان کرام اور علماء کرام کی خاموشی تشویش ناک ہے ۔نیز اس سال میرا حج کا بھی ارداہ ہے ، کیا میں اس رقم سے حج کے لیے جاسکتا ہوں؟ آپ حضرات  سے مؤدبانہ گزارش ہے کہ ان تمام مسائل پر توجہ ڈالیں۔",<p><p>مروجہ اسلامی بینکاری کے متعلق ہمارے دارالافتاء اور ملک کے دیگر معتمد اہل افتاء کی جانب سےعدم جواز کا موقف اس وقت سے چلا آرہا ہےجب سے اسلام کی طرف منسوب بینکاری کا سلسلہ شروع ہواہے۔ ڈاکٹر شاہد حسن صاحب کے  محولہ بالاکالم سے  بہت پہلے جامعہ علوم اسلامیہ  ملک کے دیگر کئی معتمد ومعتبر اہل افتاء کی تائید کے ساتھ مروجہ اسلامی بنکاری کے عدم جواز کا مدلل اور تفصیلی فتوی کتابی شکل میں شائع کرچکی ہے، جس میں ان خدشات کی نشان دہی کی جاچکی تھی جو آج حقیقت کا روپ دھار رہے ہیں۔</p><p>بہر کیف مروجہ اسلامی بینکوں کا طریقۂ تمویل چوں کہ جمہور اہلِ فتویٰ کے نزدیک اسلامی اور غیر سودی نہیں ہے، بلکہ کئی سودی اور غیری اسلامی معاملات پر مشتمل ہے؛ اس لیے ایسے اداروں میں ملازمت اختیار کرنا بھی شرعاً جائز نہیں ہو سکتا، اور اس کی تنخواہ بھی حلال نہیں ہو سکتی.</p><p>لہٰذا  آپ ایسے بینک سے فوراً علیحدہ ہو نے کی بھر پور کوشش کریں اللہ تعالیٰ کا وعدہ ہے کہ جو اس کے تقویٰ و خشیت کی وجہ سے کسی غلط کام سے باز آتا ہے تو اس کے لیےبہتری و بھلائی کے راستے میسر آجاتے ہیں۔ آپ کو چاہیے کہ ایک بے روزگار کی حیثیت سےمتبادل ملازمت کے لیے کو شش کرتے رہیں، جوں ہی جائز ملازمت میسر آجائے بینک کی ملازمت فوراً چھوڑ دیں، جب تک نوکری نہیں مل پاتی، اور آپ کے لیے چھوڑنا مشکل ہو اور آپ کا کوئی ذریعہ معاش بھی نہ ہو تو ناجائز سمجھتے ہوئے مذکورہ بینک سے ملازمت و معاوضہ کا تعلق رکھنے کی گنجائش ہے، مگر ساتھ ہی تو بہ و استغفار بھی کرتے رہیں اور استطاعت ہونے پر اس عرصہ میں بینک سے حاصل شدہ مراعات کے بقدر صدقہ بھی کردیں۔ امید ہے اللہ تعالیٰ بخشش فرمادیں گے۔</p><p>جہاں تک حج کا سوال ہے توحج پاک اورخالص حلال آمدنی سے کرنا چاہیے۔ فقط واللہ اعلم</p><p> </p></p>,143806200012,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('اسلامی بینکاری', 'islami-bankari')"
16-12-2016,https://www.banuri.edu.pk/readquestion/طلاق-رجعی-بائن-اور-مغلظہ-کا-فرق/16-12-2016,طلاق رجعی،بائن اور مغلظہ کا فرق,طلاق رجعی ، بائن اور مغلظہ کا فرق کس طرح پتہ چلتاہے؟ قرآن وحدیث سے وضاحت فرمائیں۔طلاق ہوجانے کے بعد عورت کوشوہرہی کے  گھرمیں رہناہوتاہے،اورعدت ختم ہونے کے بعدیادورانِ عدت  جورجوع کیاجاتاہے اس کی  قرآن وحدیث کی روشنی میں وضاحت فرمائیں۔,<p><p>رجعی طلاق وہ ہوتی ہے جس میں دوران عدت رجوع ممکن ہوتا ہےاوربائن وہ ہوتی ہے جس سے نکاح ٹوٹ جاتا ہے اوررجوع ممکن نہیں ہوتی البتہ تجدید نکاح جائز ہوتا ہے اورجب طلاقوں کا عدد تین تک پہنچ جائے تو اسے طلاق مغلظہ کہتے ہٰیں ۔طلاق مغلظہ کو بینونت کبری ٰبھی کہتے ہیں ۔طلاق کے جن الفاظ میں شدت نہیں ہوتی وہ عام طور پر  رجعی طلاق کے الفاظ ہوتے ہیں اورجن کے معنی میں شدت اورسختی ہوتی ہے وہ بائن کے الفاظ ہوتے ہیں ۔اس کے علاوہ بسااوقات ایک لفظ طلاق رجعی کا ہوتا ہے مگر مخصوص احوال کی وجہ سے وہ بائن بن جاتا ہے، مثلاً غیر مدخولہ کو اگر طلاق رجعی بھی دی جائے تو وہ بائن ہوتی ہے،اسی طریقے سے اگر بائن کے بعد رجعی دی جائے تو وہ بھی بائن ہوتی ہے وغیرہ ۔تفصیل کے لیے کتب فقہ کا مطالعہ کیا جاسکتا ہے۔</p><p>جس عورت کو طلاق دے دی گئی ہو،اسے شوہر کے گھر میں ہی عدت گزارنی ہوتی ہے اورجیسا کہ ذکر کیا گیا کہ اگر طلاق رجعی ہو تو شوہر یا بیوی رجوع کرسکتے ہیں مگر جب عدت گزرجائے اورزوجین میں سے کسی نے رجوع نہ کیا ہو تو پھر نکاح ختم ہوجاتا ہے اوررجوع ممکن نہیں ہوتا بلکہ باہمی رضامندی سے تجدید نکاح جائز ہوتا ہے۔</p><p>طلاق اورعدت اوررجعت کے یہ احکام قرآن وحدیث کی روشنی میں فقہاء نےتفصیل سے ذکر کیے ہیں ،آپ کتب فقہ میں ان کو ملاحظہ کرسکتے ہیں یا پھر ہمارے دارالافتاء میں سوال داخل کرکے تفصیل معلوم کرسکتے ہیں۔فقط واللہ اعلم</p></p>,143803200018,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق صریح اور کنائی', 'talaq-e-sarih-or-kinai')"
10-03-2017,https://www.banuri.edu.pk/readquestion/نگران-اساتذہ-کے-لیے-کھانے-پینے-کا-حکم/10-03-2017,نگران اساتذہ کے لیے کھانے پینے کا حکم,۱۔ ہر سال میٹرک کے سالانہ امتحانات کا انعقاد بورڈ کرتا ہے اور مختلف سکولوں سے ان امتحانات پر بورڈ کی زیر نگرانی اساتذہ کی ڈیوٹی لگتی ہے اور اساتذہ کو یومیہ اجرت ملتی ہے جو امتحان کے کچھ مہینے بعد بورڈ والے یومیہ ڈیوٹی کا حساب لگا کر ان اساتذہ کو یکمشت معاوضہ دیتے ہیں۔ جب یہ اساتذہ کسی سکول میں ڈیوٹی کے لیے جاتے ہیں تو اس سکول کے سربراہ اپنے سکول فنڈ سے ان اساتذہ کو کھانا کھلاتے ہیں اور چائے وغیرہ پلاتے ہیں، لیکن بورڈ کی طرف سے اس سربراہ اور اسکول پر لازم نہیں ہے کہ ان اساتذہ کو کچھ کھلائے پلائے اور ڈیوٹی والے اساتذہ خود اس سکول والوں سے کھانے پینے کا مطالبہ بھی نہیں کرسکتے اور اس کھانے پینے کے عوض میں اساتذہ اس بات کے پابند بھی نہیں ہیں کہ اس سکول کے طلباء کے ساتھ امتحان میں ناجائز معاونت کریں گے تو یہ کھاناپینا ان اساتذہ کے لیے جائز ہے یا نہیں ؟۲۔ہال میں نگران اساتذہ کی ذمہ داری ہے کہ تین گھنٹے دورانیے کے پرچے میں طلباء کو ہر ممکن جائز سہولت اور معاونت فراہم کریں اور کسی قسم کی نقل یا ناجائز طریقے کو استعمال کرنے کی اجازت نہ دیں، اب  اساتذہ کے لیے ہال میں پورے تین گھنٹے چکر لگانا یا وقفے سے چکر لگانا یا بیٹھ کر کڑی نگرانی کرنے میں کون ساطریقہ درست ہے ؟ بعض کے نزدیک ہال میں پانچ دس منٹ بیٹھنا یا موبائل وغیرہ کا استعمال کرنا بھی جائز نہیں کیوں کہ بورڈ تین گھنٹے کا معاوضہ دیتا ہے ،اس میں کمی کرنا جائز نہیں ہے ۔,<p><p>۱۔جائز ہے۔</p><p>۲۔نگرانی  سے مقصودیہ ہے کہ طلبہ کو جائز معاونت اورسہولت فراہم کی جائے اورامتحانی ضوابط  کی خلاف ورزی نہ ہونی دی جائے،یہ مقصد اگربیٹھ کرنگرانی کرنے سے اداہوتو درست ہے اور اگراس کے لیے چلت پھرت کی ضرورت ہوتوچکرلگانابھی ضروری ہے، بوقتِ ضرورت(مثلاً کسی سےضروری گفتگوکرنی ہو) موبائل فون کااستعمال جائزہے،بشرطیکہ اس کی وجہ سے مقصدفوت نہ ہوتا ہو، بلاضرورت موبائل کا استعمال نہ کیا جائے۔فقط واللہ اعلم</p></p>,143806200013,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('ہدیہ اور ضیافت کے احکام', 'hadya-or-ziyafat-k-ahkam')"
22-02-2017,https://www.banuri.edu.pk/readquestion/فصل-پر-مال-آنے-سے-قبل-اس-کو-بیچنا/22-02-2017,فصل پر مال آنے سے قبل اس کو بیچنا,فصل پر لگا مال خریدنا جائز ہے  یا نہیں اس شرط پر کہ اگر فصل آئی تومال ملے گا ورنہ نہیں ملے گا؟,<p><p>اگر فصل پر مال موجود ہی نہیں ہے تو  بیع جائزنہیں ہے ؛ کیوں کہ  ابھی مال (مبیع)  معدوم ہے اور  معدوم کی خرید وفروخت ناجائز ہے۔ فصل آجانے کے بعد  بیع جائز ہے، لیکن اس صورت میں بھی یہ  شرط لگانا درست نہیں ہوگا کہ فصل پکی اور مال حاصل ہوا تو مال ملے گا ورنہ نہیں ۔ (شامی، ج: ۵، ۵۲) فقط واللہ اعلم</p></p>,143805200022,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
01-03-2017,https://www.banuri.edu.pk/readquestion/حدیث-لولاک-لماخلقت-الافلاک-کی-تحقیق/01-03-2017,حدیث لولاک لماخلقت الافلاک کی تحقیق,"کیا حدیث ""لولاک لما خلقت الافلاک"" سند اور متن کے اعتبار سے درست ہے؟ وضاحت درکار ہے.","<p><p>حدیث ""لولاک لماخلقت الافلاک"" ان الفاظ کے ساتھ محدثین کے نزدیک ثابت نہیں، البتہ ملاعلی قاری رحمہ اللہ ودیگر محدثین معنی کے اعتبار سے اسے درست قرار دیتے ہیں اور اس حوالے سے حضرت ابن عباس، حضرت عمر، حضرت سلمان رضی اللہ عنہم سے مرفوع روایات اور حضرت علی کرم اللہ وجہہ کا ایک اثر بھی پیش کرتے ہیں.</p><p>محدث العصر حضرت مولانا سید محمد یوسف بنوری رحمہ اللہ نے اس حدیث پر ایک مختصر لیکن محقق مضمون لکھا تھا جو جامعہ کے ترجمان ماہنامہ ""بینات ""کے جمادی الاولی 1438ھ کے شمارے میں شائع ہوا ہے، لنک کے ذریعے جامعہ کی ویب سائٹ پر ملاحظہ فرمائیں: http://www.banuri.edu.pk/monthly-articles/1438/5/41</p><p>فقط واللہ اعلم</p></p>",143806200002,banuri,"('علوم و فنون', 'uloom-funoon')","('حدیث و سنت', 'hadees-sunnat')","('حدیث کا معنی، مفہوم اور اقسام', 'hadees-ka-mana-mafhom-aur-aqsaam')"
06-03-2017,https://www.banuri.edu.pk/readquestion/قیلولہ-کا-مسنون-وقت-اور-مدت/06-03-2017,قیلولہ کا مسنون وقت اور مدت,قیلولہ کی سنت صرف آرام کرنے سے ادا ہوجائے گی یا سونا ضروری ہے؟ قیلولہ کی کم از کم اور زیادہ سے زیادہ مدت میں محدثین کرام کیا فرماتے ہیں؟ ہمارے دیار میں قیلولہ کھانے کے بعد کیا جاتا ہے، بعض حضرات تو نماز کے بعد کرتے ہیں ، جب کہ صحابہ کرام رضی اللہ عنہم نماز سے پہلے فرمایا کرتے تھے؟ کیا نماز کے بعد قیلولہ کرنے سے سنت پوری ہوجائےگی؟,"<p><p>""قیلولہ ""کے معنی ہیں: دوپہر کے کھانے سے فارغ ہونے کے بعد لیٹنا، خواہ نیند آئے یا نہ آئے. ( عمدۃ القاری للعینی)</p><p>""قیلولہ"" نبی کریم صلی اللہ علیہ وسلم اور صحابہ رضی اللہ عنہم کا معمول رہا ہے، آپ علیہ الصلاۃ والسلام نے اس کی حکمت بیان کرتے ہوئے فرمایا: ""دن کے سونے کے ذریعے رات کی عبادت پر قوت حاصل کرو. (شعب الایمان للبیہقی) نیز دوپہر کو سونا عقل کی زیادتی اور کھانے کے ہضم کا باعث بھی ہے. قیلولہ کی کم ازکم یا زیادہ سے زیادہ مدت کے متعلق تلاش کے باوجود کوئی روایت نہیں ملی.</p><p>یہ سوال کہ آیا نمازِ ظہر سے پہلے ہو یا بعد میں؟ روایات سے صحابہ رضی اللہ عنہم کا عام معمول ""غداء ""کے بعدسونے کا ملتا ہے،""غداء ""دوپہر کا کھانا ہے جو ظہرسے پہلےکھایا جاتاہے، البتہ جمعہ کے دن کے متعلق روایات میں ہے کہ جمعہ کی نماز کے بعد کھانا اورقیلولہ ہوتاتھا۔</p><p>اس زمانے میں جمعہ کے علاوہ باقی دنوں میں دوپہر کا کھانا ظہر سے پہلے کھانے کا معمول تھا، اس لیے بہتر تو یہی ہے کہ ظہر سے پہلے کھانا کھا کر قیلولہ کی عادت بنائی جائے۔ البتہ ظہر کے بعد کھانا کھا کر قیلولہ کی نیت سے لیٹنے سے بھی قیلولہ کی سنت پوری ہوجائے گی۔ فقط واللہ اعلم</p></p>",143806200008,banuri,"('حقوق و آدابِ معاشرت', 'huqooq-muashret')","('آدابِ معاشرت', 'akhlaq-aadab')","('چھینک، جمائی، ہنسی، بول چال کے آداب', 'chenknay-onghnay-hansnay-bolnay-k-ahkam-o-aadab')"
08-03-2017,https://www.banuri.edu.pk/readquestion/قبل-از-وقت-نمازوں-کی-ادائیگی/08-03-2017,قبل از وقت نمازوں کی ادائیگی,کسی شخص کومعلوم ہے کہ آج اس کاآپریشن ہے،اور وہ کوئی نمازادانہیں کرسکے گا،توکیاوہ پہلے سے ہی ایڈوانس ساری نمازیں اداکرسکتاہے؟یابعد میں وہ قضاہی پڑھے گا؟,<p><p>کوئی بھی نمازاپنے وقت سے پہلے ادانہیں کی جاسکتی،وقت کاداخل ہونانمازکے صحیح ہونے کے لیے شرط ہے۔اگرکسی شخص کاآپریشن ہواور نمازکاوقت داخل ہوچکاہوتب تووہ نمازاداکرسکتاہے۔جن نمازوں کاوقت ابھی داخل نہیں ہواوہ نمازیں قبل از وقت ادانہیں ہوسکتیں۔آپریشن کی وجہ سے جونمازقضاہوجائے وہ بعد میں اداکرلے۔فقط واللہ اعلم</p><p> </p></p>,143806200010,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
