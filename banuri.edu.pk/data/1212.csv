issued_at,link,title,question,answer,fatwa_number,dar_ul_ifta,kitab,bab,fasal
18-07-2015,https://www.banuri.edu.pk/readquestion/مقتدی-کی-دو-رکعت-نکل-جائیں-توکس-طرح-اداکرے/18-07-2015,مقتدی کی دو رکعت نکل جائیں توکس طرح اداکرے؟,اگرمقتدی کی دورکعت نکال جائیں تو کس طرح اداکرے گا؟نیزمغرب کی نمازمیں اگر دورکعت نکل جائیں تو اداکرنے کاکیاطریقہ ہے؟یہ بھی بتائیں کہ رکعت نکل جانے کی صورت میں نکلی ہوئی رکعت میں سورہ فاتحہ کے علاوہ سورت پڑھنے کاکوئی اصول بتائیں۔,<p><p>جواب:صورت مسئولہ میں اگرکسی شخص کی ایک یادورکعت نکل جائیں تویہ شخص امام کے ساتھ آخری قعدہ میں صرف تشہدپڑھے گا،پھرامام کے سلام پھیرنے کے بعد کھڑے ہوکرپہلی رکعت کی طرح تلاوت کرے گایعنی ثناء،تعوذ،تسمیہ پڑھ کر پھرسورہ فاتحہ اورساتھ کوئی سورت ملائے گاپھررکوع وغیرہ کرکے دوسرے سجدے کے بعد کھڑاہوجائے گا،پھردوسری رکعت میں دوسری رکعت کی طرح تلاوت کرے گایعنی تعوذ،تسمیہ پڑھ کر سورہ فاتحہ اورساتھ کوئی سورت پڑھے گااورپھردوسری رکعت مکمل کرکے پھرجوتشہدپڑھیں گے وہ آخری قعدہ ہوگا۔</p><p>۲۔ صورت مسئولہ میں یہ شخص (جس کی مغرب کی نماز میں دو رکعت نکل گئی ہیں) امام کے سلام پھیرنے کے بعدکھڑاہواورثناء،تعوذ،تسمیہ،فاتحہ اورسورت پڑھ کررکوع اورسجدہ کرکے بیٹھ کرتشہدپڑھے ،پھراٹھ کردوسری رکعت میں فاتحہ اورسورت پڑھ کر،رکوع اورسجدہ کے بعد بیٹھ کرالتحیات ،درود اوردعاپوری کرکے سلام پھیرے گا۔مطلب  یہ کہ جس کی دو رکعتیں مغرب کی نکل گئی ہوں وہ ہر رکعت میں بیٹھے گا۔[فتاویٰ ہندیہ،جلد:1،صفحہ:91،مطبوعہ: مکتبہ رشیدیہ۔البحرالرائق،جلد:1،صفحہ:379،مطبوعہ:رشیدیہ۔شامی،جلد:1،صفحہ:558،ط:سعید]فقط واللہ اعلم</p></p>,143610200004,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
07-05-2015,https://www.banuri.edu.pk/readquestion/حجامہ-سے-علاج/07-05-2015,حجامہ سے علاج,حجامہ کرانا کیسا ہے اور اس کا مسنون طریقہ شرائط وغیرہ کیا ہیں؟,<p><p><strong>حجامہ یعنی پچھنے لگوانا ایک طریقہ ٔ علاج ہے جسے بعض اوقات نبی کریم صلی اللہ علیہ وسلم نے بھی بطور علاج کے اختیارفرمایاتھا۔کئی احادیث میں نبی کریم صلی اللہ علیہ وسلم سے یہ علاج ثابت ہے۔بخاری ومسلم کی حدیث میں آپ صلی اللہ علیہ وسلم نے اسے سب سے بہترین علاج قراردیاہے اور آپ صلی اللہ علیہ وسلم نے اپنی امت کو بھی اس کی ترغیب دی ہے۔ترمذی شریف کی روایت میں ہے کہ آپ صلی اللہ علیہ وسلم 21،19،17 تاریخوں کو پچھنےلگوانے کے لئے سب سے بہترقراردیاہے۔</strong></p></p>,143607200027,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('علاج معالجہ کے آداب و حدود', 'ilaj-mualja-k-aadab-o-hudood')"
19-07-2015,https://www.banuri.edu.pk/readquestion/نام-کا-مطلب/19-07-2015,نام کا مطلب,انابیہ نام  کا مطلب بتا دیں۔,<p><p>اناب کے معنی اللہ کی جانب رجوع کرنے کے ہیں۔انابیہ کا مطلب ہے اللہ کی جانب رجوع کرنے والی۔</p></p>,143610200007,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
16-07-2015,https://www.banuri.edu.pk/readquestion/ناخن-پالش-کا-حکم/16-07-2015,ناخن پالش کا حکم,کیا نیل پالش لگانے کی اجازت ہے؟میں نے سناہے کہ اگرنیل پالش لگی ہواوراس حالت میں انتقال ہوجائے تواس کا غسل بھی نہیں ہوتا۔,<p><p>ناخن پالش لگانے سے اس کی تہہ جم جاتی ہے،جب تک اسے صاف نہ کردیا جائے پانی نیچے نہیں پہنچ سکتا،ناخن پالش کو صاف کیے بغیر نہ وضو ہوتاہے نہ غسل۔نیز اگرکسی کاانتقال اس حال میں ہوجائے کہ ناخن پالش لگی ہوتو علماء نے لکھا ہے کہ ناخن پالش صاف کرکے اسے غسل دیا جائے گا۔</p><p>شہیداسلام حضرت مولانامحمدیوسف لدھیانویؒ اسی طرح کے ایک سوال کے جواب میں تحریرفرماتے ہیں:</p><p>سوال:اگرکہں موت آگئی توناخن پالش لگی عورت کی میت کاغسل صحیح ہوجائے گا؟</p><p>جواب:اس کا غسل صحیح نہیں ہوگا،اس لیے ناخن پالش صاف کرکے غسل دیاجائے۔[آپ کے مسائل اوران کاحل،عنوان:ناخن پالش والی میت کی پالش صاف کرکے غسل دیں،جلد:3،صفحہ:151،مطبوعہ:مکتبہ لدھیانوی کراچی]فقط واللہ اعلم</p></p>,143609200040,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('زیب و زینت کی اشیاء', 'zayb-o-zeenat-ki-ashya')"
13-07-2015,https://www.banuri.edu.pk/readquestion/زمین-پر-بیٹھ-کر-قرآن-پڑھنا-جبکہ-قریب-کرسی-پر-کوئی-بیٹھاہو/13-07-2015,زمین پر بیٹھ کر قرآن پڑھنا جبکہ قریب کرسی پر کوئی بیٹھاہو۔,کیا زمین پر بیٹھ کر قرآن پاک پڑھا جاسکتاہے؟جب کہ صوفے یا بیڈ پر کوئی بیٹھا ہوا ہو؟میں جوائینٹ فیملی میں رہتی ہوں اورمیرے پاس ایک ہی کمرا ہے جہاں میں قرآن پاک پڑھ سکتی ہوں۔,<p><p>یہ طریقہ ادب کے خلاف ہے،البتہ اگرمجبوری کی صورت ہو اوردوسری کوئی جگہ نہ ہوتو بہتر یہ ہے کہ  کرسی یاصوفہ سے دور بیٹھ کر پڑھا جائے۔[حیاۃ المسلمین از حکیم الامت مولانااشرف علی تھانویؒ،عنوان:قرآن کریم کا پڑھنا،پڑھانا،صفحہ:25،مطبوعہ :مکتبہ بشری کراچی]فقط واللہ اعلم</p></p>,143609200034,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('تلاوت کے احکام اور آداب', 'tilawat-k-ahkaam-aur-aadab')"
28-06-2015,https://www.banuri.edu.pk/readquestion/زکوۃ-کی-رقم-سے-مریض-کو-گردے-خرید-کردینا/28-06-2015,زکوۃ کی رقم سے مریض کو گردے خرید کردینا,میرے ماموں کے دونوں گردوں نے کام کرناچھوڑدیاہے،ان کے گھرمیں کمانے والابھی کوئی نہیں،میرایک بھائی انگلینڈمیں رہتاہے،وہ کہتاہے کہ ہم اورکچھ لوگ مل کر زکوۃ کی رقم سے ان کے لیے گردے خریدکرلگوادیں ،کیایہ درست ہے؟زکوۃ کی رقم سے ان کے لیے گردے خریدسکتے ہیں؟,<p><p>اگرآپ کے ماموں زکوۃ کے مستحق ہیں توان کے ساتھ زکوۃ کی مدسے علاج کے لیے تعاون کرنادرست ہے،البتہ انسان چونکہ مکرم اورمشرف ہے ،اورانسانی اعضاء انسان کی ذاتی ملکیت نہیں بلکہ اللہ کی طرف سے امانت ہیں،لہذااس شرافت ،تکریم اورامانت کے پیش نظر انسانی اعضاء کی خریدوفروخت جائزنہیں ہےاس لئے زکوۃ کی رقم سے گردے نہ خریدے جائیں ۔فقط واللہ اعلم</p></p>,143609200006,banuri,"('زکات', 'zakat')","('زکوٰۃ / صدقات', 'zakat-sadaqat')","('مصارف زکوٰۃ', 'masarif-e-zakat')"
14-07-2015,https://www.banuri.edu.pk/readquestion/کیا-میاں-بیوی-ایک-دوسرے-کو-صدقہ-فطر-دے-سکتے-ہیں/14-07-2015,کیا میاں بیوی ایک دوسرے کو صدقہ فطر دے سکتے ہیں؟,کیا شوہر اپنی غریب مستحق بیوی کو یا بیوی اپنے غریب مستحق شوہر کو صدقہ فطر دے سکتی ہے؟,<p><p><strong>میاں بیوی کے منافع چونکہ مشترک ہوتے ہیں اس لیے میاں بیوی ایک دوسرے کو زکوۃ اورصدقہ فطر نہیں دے سکتے۔[فتاویٰ عالمگیری،جلد:1،صفحہ:189،مطبوعہ:مکتبہ رشیدیہ کوئٹہ۔فتاویٰ شامی،جلد:2،صفحہ346،مطبوعہ :ایچ ایم سعید]فقط واللہ اعلم</strong></p></p>,143609200037,banuri,"('زکات', 'zakat')","('زکوٰۃ / صدقات', 'zakat-sadaqat')","('صدقۃ الفطر', 'sadaqa-tul-fitr')"
18-07-2015,https://www.banuri.edu.pk/readquestion/نماز-میں-ترتیب-ارکان-کی-حیثیت-مقتدی-سے-اگرایک-رکن-چھوٹ-جائے-توکیاحکم-ہے/18-07-2015,نماز میں ترتیب ارکان کی حیثیت،مقتدی سے اگرایک رکن چھوٹ جائے توکیاحکم ہے؟,اگرامام عیدکی نمازپڑھارہاہواورمقتدی رکوع کی بجائے سجدے میں چلے جائیں اورجب امام سجدے میں جائے تو مقتدی پھرپہلے رکوع کرکے پھرسجدے میں جائیں توآیامقتدیوں کی نمازہوجائے گی یانہیں؟نیز فرض نمازمیں ارکان کی ترتیب آگے پیچھے کرنے سے نمازہوجاتی ہے یانہیں؟,<p><p>صورت مسئولہ میں جب نمازکے اندرہی مقتدیوں نے رکوع اداکرلیااورپھرامام کے ساتھ سجدہ میں شریک ہوگئے توان کی نماز درست ہے ۔[فتاویٰ شامی،جلد:1،صفحہ:471،کتاب الصلوۃ،باب الامامۃ،مطلب مھم فی متابعۃ الامام،مطبوعہ:ایچ ایم سعید کراچی]</p><p>۲۔نمازی کے لیے قرأت،رکوع،سجدہ میں ترتیب قائم رکھناواجب ہے،یعنی پہلے تکبیرتحریمہ،پھرقیام پھررکوع اورپھردونوں سجدے اورآخری قعدے میں ترتیب واجب ہے۔[فتاویٰ شامی، کتاب الصلوۃ،مطلب کل شفع من النفل صلوۃ، جلد:1،صفحہ:460-461،مطبوعہ:ایچ ایم سعیدکراچی۔فتاویٰ ہندیہ،جلد:1،صفحہ:71،الفصل الثانی فی واجبات الصلوۃ،مطبوعہ:مکتبہ رشیدیہ کوئٹہ]فقط واللہ اعلم</p></p>,143610200003,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
20-07-2015,https://www.banuri.edu.pk/readquestion/عبد-المناف-نام-رکھنا/20-07-2015,عبد المناف نام رکھنا,عبد المناف نام رکھنا کیسا ہے؟,<p><p>لفظ عبد  کے معنی بندے/غلام کے ہوتے ہیں، جب کہ مناف عربی زبان میں باب افعال سے اسم مفعول کا صیغہ ہے۔ انافۃ کے معنی بلند ہونے، صاحب شرافت ہونے کے ہیں، اس کے مطابق مناف کے معنی ایسے شخص کے ہوں گے جو بلند کیا گیا ہو، اور شرف بخشا گیا ہو۔ لفظ عبد عام طور پر بطور اضافت ان ناموں کی ابتدا میں آتا ہے جو اللہ تعالی کے اسماء وصفات ہوں، جیسے عبد الرحمن(رحمن کا بندہ)، عبد الجبار (جبار کا بندہ)۔ چونکہ لفظ مناف اللہ تعالی کے اسماء و صفات میں سے نہیں ہے، اس لیے اس سے پہلے عبد نہ لگایا جائے، صرف مناف نام رکھنا کافی ہے۔ورنہ معنی ٹھیک نہیں رہیں گے۔ ایک کمزور رائے کے مطابق لفظ مناف جاہلیت کے کسی بت کا نام ہے، لیکن اس رائے کو درست تسلیم نہیں کیا گیا ہے۔</p></p>,143610200008,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
22-07-2015,https://www.banuri.edu.pk/readquestion/موبائل-کمپنی-میں-کھولے-جانے-والے-اکاؤنٹ-پر-ملنے-والے-منافع-کا-حکم/22-07-2015,موبائل کمپنی میں کھولے جانے والے اکاؤنٹ پر ملنے والے منافع کا حکم,کیا فرماتے ہیں علمائے کرام و مفتیان عظام اس مسئلہ کے متعلق کہ موبائل کمپنیوں نے جو اکاؤنٹ کھلوائے ہیں اس میں رقم رکھوانا کیسا ہے اور اس رقم کے بدلے روزانہ فری منٹس اور میسیجز کا استعمال کیسا ہے جیسے کہ ٹیلی نار اکاؤنٹ میں 2000 تک رقم موجود ہو تو آپ کو روزانہ 40 منٹس اور 60 میسیجز ملتے ہیں اس کا کیا حکم ہے؟,<p><p>مذکورہ اکاؤنٹ میں موجود رقم قرض ہے، اور اس پر ملنے والی اضافی فوائد سود ہیں، اس لیے مذکورہ اکاؤنٹ کھلوانا اور اس میں رکھی رقم پر ملنے والے منافع حاصل کرنا جائز نہیں ہوگا۔</p></p>,143610200009,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('سودی قرضہ کی لین دین', 'soodi-qarzay-ki-layn-dayn')"
22-07-2015,https://www.banuri.edu.pk/readquestion/نماز-میں-عمل-قلیل-اور-عمل-کثیر-کی-تعریف/22-07-2015,نماز میں عمل قلیل اور عمل کثیر کی تعریف,عمل کثیر اور عمل قلیل کس کو کہتے ہیں؟,<p><p>عمل کثیر  کی فقہا نے تین تشریحات ذکر کی ہیں: 1: کوئی ایسا کام کرنا کہ دور سے دیکھنے والے کو غالب گمان ہونے لگے کہ یہ کام کرنے والا نماز نہیں پڑھ رہا، جس کام کی ایسی کیفیت نہ ہو وہ عمل قلیل ہے۔ 2: جو کام عام طور پر دو ہاتھوں سے کیا جاتا ہے، مثلا عمامہ باندھنا، ازار بند باندھنا وغیرہ، یہ تمام کام عمل کثیر شمار ہوتے ہیں، اگر یہ کام ایک ہاتھ سے کرے تب بھی یہ عمل کثیر کہلائے گا اور جو کام عام طور پر ایک ہاتھ سے کیا جاتا ہے وہ عمل قلیل شمار ہوتا ہے، اگر یہ کام دو ہاتھوں سے کرے تب بھی عمل قلیل ہی کہلائے گا۔ 3: نماز کے کسی ایک ہی رکن میں تین مرتبہ  حرکت کرنا، مثلا تین مرتبہ خارش کرنا، یا تین مرتبہ ٹوپی سیدہی کرنا وغیرہ، یہ عمل کثیر ہے، ورنہ عمل قلیل ہے۔ (شامی 2:385)</p></p>,143610200012,banuri,"('نماز', 'salat')","('نماز توڑنے والی چیزیں', 'namaz-torney-wali-chezen')","('نماز توڑنے والی اشیاء', 'namaz-tornay-wali-ashya')"
23-07-2015,https://www.banuri.edu.pk/readquestion/ختم-خواجگان-کو-دنیوی-حاجات-برآری-کے-لیے-پڑھنا/23-07-2015,ختم خواجگان کو دنیوی حاجات برآری کے لیے پڑھنا,میرا تعلق ہندوستان سے ہے۔کیا ختم خواجگان کو دنیوی مقصد کے لیے پڑھا جا سکتا ہے؟ کیا یہ مجرب ہے؟ ختم خواجگان کس طرح پڑھا جائے؟,<p><p>پاک وہند میں ختم خواجگان مختلف قسم کے رائج ہیں جن میں سے بعض میں شرکیہ دعاوں کی آمیزش بھی موجود ہے۔ اگر ختم خواجگان میں شرعی اعتبار سے کسی قابل اعتراض ورد و ذکر  کی آمیزش نہ ہو، محض خدا تعالی کے ذکر و خدا تعالی سے دعا وغیرہ پر مشتمل اوراد ہوں، اور ان کو پڑھ کر خدا تعالی سے اپنی دنیوی حوائج کی برآری کا سوال کیا جائے تو اس میں کیا مضائقہ ہو سکتا ہے۔تصوف کے مختلف سلسلوں میں ختم خواجگان کے پڑھنے کے مختلف طریقے ذکر کیے جاتے ہیں، آپ اپنے ہاں کسی مقامی پابند شریعت بزرگ سے جو طریقت کے کسی سلسلے سے وابستہ ہوں، پوچھ کر ان کے ہاں ختم خواجگان کا جو طریقہ مروج ومجرب ہو اس کے مطابق پڑھیں۔</p></p>,143610200015,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('اوراد ووظائف', 'aurad-o-wzaif')"
26-07-2015,https://www.banuri.edu.pk/readquestion/کیا-آدم-علیہ-السلام-کی-داڑھی-تھی/26-07-2015,کیا آدم علیہ السلام کی داڑھی تھی؟,کیا سب سے پہلے نبی حضرت آدم کی داڑھی تھی ؟ قرآن و حدیث میں اس حوالے سے کیا دلائل موجود ہیں ؟,<p><p>حدیث نبوی میں داڑھی کو فطری سنتوں میں شمار کیا گیا ہے، یعنی داڑھی رکھنا آدمی کے سلیم الفطرت ہونے کی علامت ہے۔ چونکہ انبیا تمام کے تمام سلیم الفطرت تھے، اس لیے داڑھی سیدنا آدم علیہ السلام سمیت تمام انبیا کرام کی سنت ہے۔</p></p>,143610200016,banuri,"('ایمان و عقائد', 'aqaed')","('اسلامی عقائد', 'islami-aqaed')","('انبیاء و رسل علیہم السلام', 'anbiya-o-rusul-alayhim-us-salam')"
11-07-2015,https://www.banuri.edu.pk/readquestion/عیدکے-دن-دھلے-ہوئے-کپڑے-پہنناکیساہے/11-07-2015,عیدکے دن دھلے ہوئے کپڑے پہنناکیساہے؟,کیا عید کے دن بناء دھلے ہوئے کپڑے پہننے چاہئیں؟ یا کوئی ایسا جوڑا جو نیا ہولیکن ایک دو بار دھل چکاہو پہن سکتے ہیں؟,<p><p>عید کے دن نئے کپڑے پہننا مستحب ہے واجب نہیں،اگرنئے کپڑے موجودنہ ہوں تو جوبھی بہترکپڑاجائزاورحلال طریقے سے میسرہووہ پہناجاسکتاہے۔اس میں دھلے ہوئے ہونے یابالکل نئے بغیردھلے پہننے کی کوئی قیدنہیں۔جوکپڑایک دوباردھل چکاہووہ بھی پہناجاسکتاہے۔[حاشیہ طحطاوی علی المراقی،کتاب الصلوۃ،باب احکام العیدین،صفحہ:529،طبع :قدیمی کراچی-فتاویٰ شامی،کتاب الصلوۃ،باب العیدین،جلد:2،صفحہ:168،طبع:ایچ ایم سعید کراچی]فقط واللہ اعلم</p></p>,143609200033,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('لباس ، احکام و آداب', 'libas-ahkam-o-aadab')"
17-07-2015,https://www.banuri.edu.pk/readquestion/local-dairy-milk-لوکل-ڈیری-ملک-حلال-ہے/17-07-2015,local Dairy Milk  لوکل ڈیری ملک حلال ہے ؟,کیا پاکستان میں بننے والی (local Dairy Milk ) لوکل ڈیری ملک حلال ہے ؟,<p><p><strong>کسی چیزکے بارے میں حلت یا حرمت کاحکم اندازے یاتخمینہ پرنہیں لگایاجاسکتا،بلکہ اس چیزسے متعلق مکمل تحقیق اورتصدیق ضروری ہے۔اشیائے خوردونوش سے متعلق جتنی بھی پروڈکٹس ہیں ان کے بارے میں حلال یاحرام کاہوناان کے اجزائے ترکیبی پرمحمول ہے۔اگران کے اجزائے ترکیبی میں حرام اجزاء کاشامل ہوناثابت ہوجائے تووہ حرام کہلائیں گی۔ڈیری ملک Dairy Milk))کے بارے میں بھی جب تک یہ تحقیق نہ ہوجائے کہ اس میں حرام اجزاء شامل کیے جاتے ہیں اس وقت تک اسے حرام نہیں کہاجاسکتا۔اس طرح کی مختلف مصنوعات کے بارے میں ایک چیزمدنظررکھنی چاہئے کہ اگران مصنوعات پرکسی مستندحلال سرٹیفیکیشن کالوگوموجود ہوتوانہیں استعمال کرسکتے ہیں یا جب تک ان میں حرام عنصر کی آمیزش کی تحقیق نہ ہوجائے انہیں استعمال کیا جاسکتا ہے۔فقط واللہ اعلم</strong></p></p>,143609200042,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
08-07-2015,https://www.banuri.edu.pk/readquestion/سفر-کے-ارادہ-والے-دن-روزہ-چھوڑنا/08-07-2015,سفر کے ارادہ والے دن روزہ چھوڑنا,ایک شخص کا ظہر کے بعد سفر کرنا یقینی تھا۔ مگر اس شخص نے صبح سے ہی رمضان کا روزہ نہیں رکھا۔ اس شخص کا روزہ چھوڑنا جائز تھا کہ نہیں؟ اگر جائز نہیں تھا تو اس کا کیا حکم ہے؟,<p><p>جو شخص صبح صادق کے وقت سفر میں نہ ہو اس کے لیئے روزہ چھوڑنا جائز نہیں اگرچہ دن میں سفر کا پختہ ارادہ ہو۔ اگر چھوڑدیا تو گناہگار بھی ہوگا اوراس روزے کی قضاء بھی لازم ہوگی ۔ واللہ اعلم</p></p>,143609200030,banuri,"('روزہ', 'soum')","('روزہ', 'roza')","('کفارہ / فدیہ', 'kaffara-fidya')"
18-07-2015,https://www.banuri.edu.pk/readquestion/زیرناف-بال-کہاں-سے-کاٹے-جائیں/18-07-2015,زیرناف بال کہاں سے کاٹے جائیں؟,زیرناف بالوں کے بارے میں پوچھاتھا بعض نے کہاناف سے اوربعض نے ناف کے نیچے 4 انگلیوں کے فاصلے سے بتایا۔ان میں سے درست کیاہے؟,<p><p>زیر ناف بالوں حد ناف کے نیچے پیڑوکی ہڈی سے ہے اور یہ تقریباً ناف سے تین چار انچ ہی کے فاصلے پر ہے۔نیز اس میں  شرم گاہ اور اس کے آس پاس کا حصہ، خصیتین، اسی طرح پاخانہ کے مقام کے اردگردکاحصہ اور رانوں کا وہ حصہ جہاں نجاست ٹھہرنے یا لگنے کا خطرہ ہو ،یہ تمام بال شامل ہیں۔فقط واللہ اعلم</p></p>,143610200002,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('بالوں کے احکام و آداب', 'baloon-k-ahkam-o-aadab')"
06-07-2015,https://www.banuri.edu.pk/readquestion/روزہ-کی-حالت-میں-مقعد-میں-کیپسول-یا-دوا-ڈالنا/06-07-2015,روزہ کی حالت میں مقعد میں کیپسول یا دوا ڈالنا,روزہ کی حالت میں بیماری کی وجہ سے مقعد میں کیپسول رکھنے سے روزہ باقی رہتا ہے یا نہیں؟,<p><p>مقعد میں دوا ڈالنے یا کیپسول رکھنے سے روزہ جاتا رہیگا۔ قضاء ضروری ہوگی کفارہ لازم نہیں ۔واللہ اعلم</p></p>,143609200023,banuri,"('روزہ', 'soum')","('روزہ', 'roza')","('روزہ توڑنے والی اشیاء', 'roza-tornay-wali-ashya')"
05-07-2015,https://www.banuri.edu.pk/readquestion/دوران-سفر-سنن-ونوافل-کا-حکم/05-07-2015,دوران سفر سنن ونوافل کا حکم,کیا مسافر کے لیے قصر نماز کے ساتھ سنت، نوافل اور وتر وغیرہ پڑھنا لازم ہیں؟ مثال کے طور پر اگر عشاء کے وقت مسافر کو قصر نماز پڑھنی ہو تو کیا لازمی ہے سنت وتر نوافل پڑھنا؟,<p><p>سفر کے دوران وتر تو بہر صورت پڑھنی ہیں اور فجر کی سنتوں کا بھی اہتمام کرنا چاہیےالبتہ باقی سنتوں اور نوافل کے بارے میں تفصیل یہ ہے کہ اگر کسی جگہ ٹھہرے ہوئے ہوں ،اطمینان کی حالت ہوتو سنن ونوافل پڑھ لینا افضل ہے ضروری نہیں، اور اگر جلدی ہے یا سفر جاری ہے تو چھوڑدینے میں بھی کوئی حرج نہیں۔ واللہ اعلم</p></p>,143609200021,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
18-07-2015,https://www.banuri.edu.pk/readquestion/مرد-کو-جنت-میں-حوریں-ملیں-گی-توعورت-کوکیاملے-گا/18-07-2015,مرد کو جنت میں حوریں ملیں گی توعورت کوکیاملے گا؟,مرد کو جنت میں حوریں ملیں گی توعورت کوکیاملے گا؟,<p><p>منکوحہ مسلمان عورت کے بارے میں احادیث میں صراحت ہے کہ وہ اپنے شوہرکوملے گی۔غیرمنکوحہ مسلمان عورت کواختیاردیاجائے گاکہ وہ کسی جنتی مردسے نکاح کرلیں اوراگرموجودہ لوگوں میں سے کسی کوبھی پسندنہ کرے تواللہ تعالیٰ اس کے لیے ایک جنتی مردپیدافرمائیں گے جواس کے ساتھ نکاح کرے گا۔</p><p>فقیہ الامت مفتی محمودحسن گنگوہی رحمہ اللہ اسی طرح کے ایک سوال کے جواب میں تحریرفرماتے ہیں:</p><p>''عورتوں کوان کے خاوندملیں گے،جوان کے لیے انتہائی راحت کاذریعہ ہوں گے،کسی اورطرف ان کی نظرنہیں جائے گی بلکہ خیال بھی نہیں آئے گا''۔[فتاویٰ محمودیہ،جلد:1،صفحہ:687،ط:دارالافتاء جامعہ فاروقیہ کراچی]</p><p>مفتی رشیداحمدلدھیانوی رحمہ اللہ تحریرفرماتے ہیں:</p><p>''کنواری اورمطلقہ عورتوں کوجنت میں اختیاردیاجائے گاکہ جس مردکوچاہیں پسندکرلیں ،اگرکسی کوبھی پسندنہ کریں تواللہ تعالیٰ ان کے لیے مذکرحورپیدافرمائیں گے''۔[احسن الفتاویٰ جلد:9،صفحہ:44،طبع:ایچ ایم سعیدکراچی]</p><p>اورجس عورت نے دوتین شادیاں کی ہوں اس کے بارے میں دو قول ہیں(1)پہلاقول یہ ہے کہ وہ جس شوہرکے پاس رہناچاہے اس کواختیارہوگا۔(2)دوسراقول یہ ہے کہ وہ عورت آخری شوہرکوملے گی'' ۔[فتاوی حقانیہ،جلد2،صفحہ:127،طبع:دارالعلوم حقانیہ اکوڑہ خٹک]فقط واللہ اعلم</p></p>,143610200005,banuri,"('ایمان و عقائد', 'aqaed')","('اسلامی عقائد', 'islami-aqaed')","('روح، برزخ اور قبر کے احوال', 'qabr-o-aakhrat')"
26-07-2015,https://www.banuri.edu.pk/readquestion/داڑھی-رکھنے-کا-حکم/26-07-2015,داڑھی رکھنے کا حکم,کیا اللہ تعالیٰ نے کوئی نبی ایسا نہیں بھیجا جس کی داڑھی نہیں ہو ؟ قرآن و حدیث میں اس حوالے سے کیا دلائل موجود ہیں ؟,<p><p>حدیث  میں داڑھی کا بڑھانا انسانی فطرت سلیمہ کا حصہ قرار دیا گیا ہے، یعنی ایک سلیم الفطرت شخص داڑھی نہیں کٹوا سکتا۔  انبیا کرام تمام کے تمام سلیم الفطرت ہیں۔قرآن کریم میں سیدنا ہارون علیہ السلام کی داڑھی کا ذکر ملتا ہے، اس سے اہل  علم نے استدلال کیا ہے کہ داڑھی انبیا کی سنت ہے۔ نیز کئی روایات میں داڑھی کو چھوڑ رکھنے کا حکم وارد ہوا ہے۔ ان دلائل کی روشنی میں فقہا نے داڑھی کو چھوڑ رکھنے کو واجب قرار دیا ہے۔ علاوہ ازیں انبیاء کرام علیھم السلام ایسے جسمانی عیب سے محفوظ رہتے ہیں جسسے ان کی تبلیغ ودعوت میں فرق آتا ہو۔اس اصول کا تقاضا بھی یہ ہے کہ ہر نبی کی داڑھی ہونی چاہیے کیونکہ انبیاء توکامل الخلقت بلکہ حسین الخلقت ہوتے ہیں اور داڑھی مرادنگی کی علامت اور حسن میں اضافہ کا ذریعہ ہے۔مزید یہ ہےکہ کتب میں داڑھی کو تمام کی مشترکہ سنت قرار دیا گیا ہے۔</p></p>,143610200018,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('بالوں کے احکام و آداب', 'baloon-k-ahkam-o-aadab')"
27-07-2015,https://www.banuri.edu.pk/readquestion/قرآن-کریم-کا-ترجمہ-وتفسیر-کا-مطالعہ/27-07-2015,قرآن کریم کا ترجمہ وتفسیر کا مطالعہ,میرے ایک دوست کہتے ہیں کہ قرآن مجید از خؤد نہیں پڑھنا چاہیے، چاہے وہ اردو زبان ہی میں کیوں نہ ہو، اس لیے کہ معانی سمجھنے میں غلطی کا احتمال ہے۔ اس پر وہ مولانا اشرف علی تھانوی کے بیانات کا حوالہ دیتے ہیں۔ اور کہتے ہیں کہ پڑھا جائے تو کسی عالم کی زیر نگرانی پڑھا جائے اب سوال یہ ہے کہ کیا قرآن مجید صرف عربی میں پڑھا جائے؟,<p><p>دنیا کا کوئی علم و فن ہو، کسی نا کسی استاذ کی زیر نگرانی پڑھنا ہی ایک معقول رویہ ہے۔ قرآن کریم کے مطالب کے سمجھنے میں بھی یہی عام قاعدہ لاگو ہوتا ہے کہ وہ کسی ماہر فن کی نگرانی میں پڑھا جائے۔ اگر سائل قرآن کریم کا ترجمہ وتفسیر پڑھنے کا خواہاں ہو، تو کوئی شک نہیں کہ یہ ایک قابل تعریف خواہش ہے،  بہتر یہ ہوگا کہ سائل یا تو مفتی محمد تقی عثمانی کا اردو  یا انگریزی ترجمہ قرآن، یا مفتی محمد شفیع کی تفسیر معارف القرآن کا کسی ماہر فن عالم کی زیر نگرانی مطالعہ کرے۔</p></p>,143610200019,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('ترجمہ و تفسیر ، تعارف اور اقسام', 'tarjama-o-tafseer-taaruf-aur-aqsaam')"
27-07-2015,https://www.banuri.edu.pk/readquestion/تعویذ-پہننا-یا-گھول-کر-پینا/27-07-2015,تعویذ پہننا یا گھول کر پینا,گلے میں تعویذ پہننا کیسا ہے؟ اور اس طرح لکھا ہوا تعویذ جس پر سورہ فاتحہ وغیرہ قرآنی آیات درج ہوں انہیں گھول کر پینا کیسا ہے؟,<p><p>دونوں عمل درست ہیں۔</p></p>,143610200020,banuri,"('حظر و اباحت', 'mamnooaat-mubahat')","('تعویذات / عملیات', 'taweezat-amlyat')","('تعویذ ، دم درود کی حقیقت و احکام', 'taveez-dam-durood-ki-haqiqat-o-ahkam')"
27-07-2015,https://www.banuri.edu.pk/readquestion/برے-وساوس-کا-آنا/27-07-2015,برے وساوس کا آنا,کچھ عرصے پہلے مجھے وسوسے آنا شروع ہوئے اور وسوسے ایسے تھے جس سے مجھے اپنے ایمان میں شبہ ہونے لگا، رفتہ رفتہ یہ وسوسے نماز میں بھی آنا شروع ہوگئے، اور اس کے علاوہ بھی آتے رہے۔ بہت ہی زیادہ برے وسوسے ہیں، جن سے مجھے اپنے ایمان جانے کا ڈر لگتا ہے۔ مجھے بہت ڈر لگتا ہے اپنے ایمان کا، یہ سلسلہ اب بھی جاری ہے۔ مجھے پوچھنا یہ کہ میرے ایمان کا کیا حکم ہے؟ کیا مجھے دوبارہ کلمہ پڑھنا پڑھے گا؟,<p><p>جس قسم کے وسوسوں کا آپ نے ذکر کیا، ایسے ہی وسوسوں کے متعلق صحابہ کرام نے بھی نبی کریم صلی اللہ علیہ وسلم کی خدمت میں ذکر کیا تھا اور ایمان جانے کی اسی قسم کی پریشانی کا ذکر کیا تھا جس کا ذکر آپ نے کیا، آپ صلی اللہ علیہ وسلم نے ان کی پریشانی سن کر ان سے پوچھا: کیا واقعی ایسے وساوس تم کو آتے ہیں؟ صحابہ نے عرض کیا: جی ایسے وساوس آتے ہیں۔ آپ صلی اللہ علیہ وسلم نے فرمایا: یہ تو صریح ایمان ہے۔ شراح حدیث نے آپ صلی اللہ علیہ وسلم کے اس فرمان کی وجہ یہ بیان کی ہے کہ برے وساوس کو برا سمجھنا اور برے وساوس سے ڈرنا اور اپنے ایمان کے بارے میں فکر مند ہونا ہی درحقیقت ایمان کی قوت ہے جو صاحب ایمان کو تشویش میں مبتلا کردیتی ہے۔ لہذا آپ ان وساوس سے پریشان نہ ہوں، البتہ جیسے ہی وساوس کا خیال آئے انہیں قصدا جھڑکنے کی کوشش کریں، ان پر توجہ نہ دیں اور اللہ تعالی سے ایمان کی سلامتی اور ایمان کی قوت کی دعا کرتے رہیں۔</p><p>اس کے ساتھ روزانہ ایک تسبیح لاحول ولاقوۃ الا باللہ کی پڑھ لیا  کریں۔</p></p>,143610200021,banuri,"('ایمان و عقائد', 'aqaed')","('کفر و شرک اور ان کے احکام', 'kufr-o-shirk-aur-un-k-ahkam')","('کفر و شرک اور ان کی اقسام', 'kufr-o-shirk-aur-un-ki-aqsaam')"
27-07-2015,https://www.banuri.edu.pk/readquestion/کیا-قربانی-میں-جانور-کاٹنا-افضل-ہے-یا-غریب-کی-مدد-کرنا/27-07-2015,کیا قربانی میں جانور کاٹنا افضل ہے یا غریب کی مدد کرنا,کیا قربانی میں جانور کاٹنا افضل ہے، یا یہ کہ بجائے قربانی وہ رقم کسی غریب کو دے دی جائے۔,<p><p>قربانی کرنا ایک مستقل عبادت ہے،اور غریب کی مددایک  دوسری  عبادت ہے۔ایک عبادت کو بنیاد بنا کر کسی دوسری عبادت کو چھوڑنا کوئی معقول  بات نہیں۔ مزید یہ کہ قربانی کرنا غریب کی مدد کرنے سے مانع نہیں ہے، اسی طرح غریب کی مدد کرنا قربانی کرنے سے مانع نہیں ہے۔ البتہ قربانی کے ایام میں قربانی کرنا افضل ہی نہیں بلکہ جس پر قربانی واجب ہے اس پر ضروری ہے۔حدیث میں ارشاد نبوی منقول ہے کہ خدا تعالی کے ہاں عید الاضحی کے ایام میں خون بہانے سے برتر کوئی عمل نہیں ہے۔ ایک اور حدیث میں وارد ہے کہ جو شخص قربانی کی استطاعت رکھتا ہو اور قربانی نہ کرے تو وہ ہماری عیدگاہ کے قریب (عید کی نماز) پڑھنے ہی نہ آئے۔ دونوں احادیث سے قربانی کی اہمیت خوب واضح ہوتی ہے۔اگر آپ پر قربانی کرنا واجب ہے تو قربانی ہی کرنا ضروری ہے اور اگر قربانی نہ کی تو واجب چھوڑنے کا گناہ ہوگا۔</p></p>,143610200022,banuri,"('عبادات', 'ebadat')","('ذبیحہ / قربانی', 'zabiha-qurbani')","('قربانی ، وجوب اور عدم وجوب ، مستحبات و آداب', 'qurbani-wujoob-or-adm-e-wujoob-mustahabbat-o-aadab')"
28-07-2015,https://www.banuri.edu.pk/readquestion/مسجد-کا-سامان-ذاتی-استعمال-میں-لانا/28-07-2015,مسجد کا سامان ذاتی استعمال میں لانا,مسجد کا سامان ذاتی استعمال میں لانے کا شرعی حکم کیا ہے؟ مثلا: مسجد کا پانی یا بجلی کو ذاتی منفعت کے لیے استعمال کرنا۔,<p><p>مسجد کا سامان مسجد کے  مصالح کے لیے وقف ہوتا ہے، اس لیے مسجد کے سامان کوذاتی منفعت کے لیے استعمال میں لانا جائز نہیں ہے۔</p></p>,143610200023,banuri,"('نماز', 'salat')","('مسجد کے آداب و احکام', 'masjid-k-aadab-o-ahkaam')","('مسجد کے آداب و احکام', 'masjid-k-aadab-o-ahkam')"
29-07-2015,https://www.banuri.edu.pk/readquestion/ٹی-وی-دیکھنے-کا-حکم/29-07-2015,ٹی وی دیکھنے کا حکم,ٹی وی دیکھنا جائز ہے یا نہیں؟,<p><p>جاندار کی تصویر، اور ویڈیو بلاضرورت شرعیہ بنانا یا دیکھنا ناجائز ہے،  چونکہ ٹی وی اس سے خالی نہیں ہوتا اس لیے ٹی وی دیکھنا جائز نہیں ہے۔</p></p>,143610200025,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
04-07-2015,https://www.banuri.edu.pk/readquestion/غیر-صحابی-کے-لیئے-رضی-اللہ-عنہ-کا-استعمال/04-07-2015,غیر صحابی کے لیئے رضی اللہ عنہ کا استعمال,یہ معلوم کرنا ہے کہ کیا غیر صحابی کو رضی اللہ عنہ کہنا جائز ہے ؟ اگر جائز ہے تو اس کی کیا دلیل ہے ؟ جزاک اللہ,<p><p>رضی اللہ عنہ ایک دعایئہ کلمہ ہے جس کے معنی ہیں اللہ ان سے راضی ہوجایئے۔ عرف کے اعتبار سے یہ کلمہ صحابہ کے لیئے استعمال ہوتاہے لیکن اپنے دعائیہ مفہوم کے اعتبار سے غیر صحابی کے لیئے بھی استعمال ہوسکتا ہے بشرطیکہ التباس لازم نہ آتا ہو۔ قرآن کریم کی سورۃ بینہ پارہ ۳۰ میں نیکو کار مومنین کے لیئے ارشاد فرمایا گیا ہے رضی اللہ عنھم ورضوا عنہ  ۔آج کل عوام الناس اس کلمے کو صحابہ کرام رضوان اللہ علیھم اجمعین ہی ساتھ خاص سمجھتے  ہیں اور ان کا دھیان اس جملے سے صحابہ کی طرف جاتا ہے اس لیے ان کے سامنے غیر صحابی کے لیے اس جملے کے استعمال سے گریز اچھا ہے۔</p><p> واللہ اعلم</p></p>,143609200019,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('درود و سلام', 'durood-o-salam')"
01-07-2015,https://www.banuri.edu.pk/readquestion/قرض-کی-رقم-معاف-کرنے-کے-بعد-دوبارہ-مطالبہ-کرنا/01-07-2015,قرض کی رقم معاف کرنے کے بعد دوبارہ مطالبہ کرنا,مظہر ،کا علی کی طرف کچھ قرض تھا، علی کی درخواست پر مظہر نے اپنی خوشی سے قرض کی رقم میں تخفیف کر دی اور تخفیف شدہ قرض کی رقم دوبارہ لکھ کر باقاعدہ دستخط بھی کر دئیے،علی نے تخفیف شدہ قرض کی تمام رقم مظہر کو قسطوں میں لوٹا دی اور معاملہ ختم ہو گیا، چھ ماہ بعد مظہر کسی وجہ سے علی سے ناراض ہو گیا، اب اس نے علی سے دوبارہ تخفیف کیا گیا قرض کا حصہ ادا کرنے کا مطالبہ کر دیا ہے. جبکہ وہ تسلیم کرتا ہے کہ واقعی اس نے تخفیف کی تھی اور دستخط بھی کئے ہیں مگر اب میں اسے منسوخ کرتا ہوں، کیا شرعی طور پر مظہر کو ایسا کرنے کا حق حاصل ہے؟ اب علی اگر اس کے مطالبے کو نہ مانتے ہوئے رقم نہ لوٹائے تو اس کے لئے کیا حکم ہو گا؟,<p><p>صورت مسئولہ میں جب مظہراپنے قرض کی رقم میں سے کچھ حصہ مقروض علی کو اپنی رضاوخوشی سے معاف کرچکاہے اور خود اس کااقراربھی کرتاہے تواب معاف کردینے اورتخفیف کرنے کے بعددوبارہ اس حصہ کا مطالبہ کرناشرعاً جائزنہیں ہے۔حدیث شریف میں قرض کی معافی اورتخفیف پرنبی کریم صلی اللہ علیہ وسلم نے کئی فضلیتیں ذکرفرمائی ہیں،جس قدرقرض کی رقم معاف کی گئی ہو اس کے بقدرصدقہ کاثواب ملتاہے،نیزقرض کی معافی کی بناء پرقیامت کے دن مصائب سے چھٹکارانصیب ہوگااوربعض روایات میں ہے کہ عرش کاسایہ نصیب ہوگا۔ اس لیے شرعاً واخلاقاً قرض کی کچھ رقم معاف کرنے کے بعد اب مطالبہ کرکے اپنے ثواب کو ضائع نہیں کرناچاہئے۔[فتاوی عالمگیری،الباب الخامس فی الرجوع فی الھبۃ،ج:۲،ص؛۳۶۰،۳۶۲۔ط:رشیدیہ کوئٹہ]فقط واللہ اعلم</p></p>,143609200009,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
22-06-2015,https://www.banuri.edu.pk/readquestion/وکیل-کا-خرید-میں-نفع-لینا/22-06-2015,وکیل کا خرید میں نفع لینا,"اگر ایک دوکاندار (احمد) دوسرے دوکاندار (محمود)سے کہے کہ تم تیسرے دوکاندار خالد سے میرے لئے فلاں چیز ایک لاکھ روپے میں خریدلے وہی چیز محمود خالد سے نوے ہزار میں لےلے اور پھر یہی چیز احمد کو ایک لاکھ روپے میں دیدے,اور دس ہزار اپنے لیے کمائے ,کیا یہ جائز ہے ؟حالانکہ احمد کو یہ پتہ پہلے سے ہو کہ محمود اپنے طرف سے اپنا نفع ڈالے گا،یعنی بازار میں اسی قسم کاتعامل دوکانداروں کے درمیان جاری ہو،یہ بیع بالتعامل ہے ؟یا یہ وکالت کی قسموں میں سے ہے؟",<p><p>صورت مسئولہ میں جب کہاحمد‘محمودکوخریداری کے لیے اپناوکیل بناتاہے اورمحمودوہ چیزاپنے لیے نہیں بلکہ احمدکے لیے خریدتاہے تواس صورت میں محمود کے لیے اس چیز میں اپنے لیےنفع رکھناجائزنہیں ہے۔جائز تدبیر یہ ہوسکتی ہے کہ احمد اس سے کہے کہ تم فلاں چیز اپنے لیے خرید لو اور پھر مجھے فروخت کردو  اور محمود اپنا نفع رکھ کر احمد پر فروخت کردے مگر اس صورت میں احمد لینے کا اور محمود لازمی طور پر فروخت کرنے کا پابند نہ ہوگا۔فقط واللہ اعلم</p></p>,143609200003,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
12-06-2015,https://www.banuri.edu.pk/readquestion/تجارتی-قرض-اور-موجودہ-تجارتی-مال-کی-زکوۃ-ادا-کرنے-کا-طریقہ/12-06-2015,تجارتی قرض اور موجودہ تجارتی مال کی زکوۃ ادا کرنے کا طریقہ,میں ہوزری گارمنٹس کا کا روبار کرتا ہوں اور زکوٰۃ کی ادائیگی کے بارے میں مجھے آپ کی رہنمائی کی ضرورت ہے ،گزشتہ ایک سال سے مختلف پارٹیوں کے پاس میری لمبی لمبی رقوم (جو کہ لاکھوں میں بنتی ہیں)پھنسی ہوئی ہیں اور وہ پارٹیاں مجھے ادائیگی کے بارے میں کوئی پکی تاریخ بھی نہیں دے رہیں ،مسلسل ٹال مٹول کا معاملہ چل رہا ہے جس کی وجہ سے میں ذاتی طور پر بھی بہت پریشان ہوں کیوں کہ میرے پاس جو رقم اپنے گھریلو خرچ کے لئے باقی بچی تھی وہ بھی نہ صرف اب تک ختم ہوگئی ہے بلکہ میں مقروض بھی ہوچکا ہوں ،اب میرے پاس پیسے نہیں ہیں۔ ہاں البتہ تیار مال(پینٹ شرٹس وغیرہ)اس امید پہ اسٹاک میں رکھاہوا ہے کہ پارٹیاں پہلے والے پیسے ادا کریں تو ان کو دوسرا مال روانہ کریں وگرنہ کہیں اس مال کے پیسے بھی نہ پھنس جائیں۔ جو میں نے پارٹیوں سے لینے ہیں وہ تقریباً نقد رقم 72،90،000(بہتر لاکھ نوے ہزار روپے)بنتی ہے جو کہ گزشتہ ایک سال سے پھنسی ہے۔ جو میں نے لوگوں کو ادا کرنے ہیں وہ تقریباً نقد رقم48،50،000(اڑتالیس لاکھ پچاس ہزار روپے)بنتی ہے۔ کیش بالکل ختم ہے الٹا میں مقروض ہوں۔ تیار مال جو اسٹاک میں موجود ہے،اس کی مالیت تقریباً ایک کروڑ روپے ہے۔ رہنمائی فرمائیں کہ اب میں زکوٰۃ کی بابت کیا کروں؟,<p><p>صورت مسئولہ میں آپ کے پاس جوتیارمال برائے فروخت موجودہے جس کی تخمینی مالیت ایک کروڑروپے ہے،مذکورہ مال پرزکوۃ ادا کرنالازم ہے،</p><p>نیزجومال تجارتی قرض کی صورت میں لوگوں پرادھارہے اس کی دو صورتیں ہیں یاابھی ہی(یعنی جب زکوۃ کی ادائیگی کادن ہو) اس کی زکوۃ ادا کردیں،پھرجب وہ قرض وصول ہوگا تواس کی زکوۃ ادا کرنی کی ضرورت نہیں ہوگا،یا مذکورہ قرض کی رقم جب وصول ہوجائے توحساب کرلیاجائے کہ اس پرکتناعرصہ گزراہے؟اگرایک سال گزراہے تواس کی ایک سال کی زکوۃ اداکردیں اوراگردوسال گزرے ہیں توقرض ملنے کے بعددوسالوں کی زکوۃ ادا کردیں۔</p><p>زکوۃ کی ادائیگی کے وقت آپ پرجوقرض ہے اس کوآپ مجموعی مالیت سے منہاکردیں گے،یعنی قرض کی رقم نکال کربقیہ رقم پرزکوۃ ادا کی جائے گی۔</p><p>مثلاً سال پوراہونے پرآپ زکوۃ اداکریں اورآپ کے پاس تیارمال جوایک کروڑ روپے کاہے اورتجارتی قرض جولوگوں پرہے وہ بہترلاکھ نوے ہزارروپے ہے،اس کے علاوہ اگرنقدرقم یاسوناچاندی  نہیں تواس کی مجموعی مالیت ایک کروڑ بہترلاکھ نوے ہزارروپے ہوئے،اس رقم میں سے واجب الاداء قرض یعنی اڑتالیس لاکھ پچاس ہزارروپے نکال دیئے جائیں گے، اب بقیہ رقم یعنی ایک کروڑ چوبیس لاکھ چالیس ہزارروپے پرزکوۃ ادا کرنی ہوگی۔</p><p>اوراگرصرف تیارمال کی مالیت کی زکوۃ اداکریں اورتجارتی قرض کی زکوۃ کووصولی تک مؤخرکریں تواس صورت میں ایک کروڑ میں سے اڑتالیس لاکھ پچاس ہزارروپےنکال کر اکیاون لاکھ پچاس ہزارروپے کی زکوۃ اداکریں گے۔اورقرض وصول ہونے کی صورت میں اس کاسالانہ حساب کرکے اس کی گزشتہ سالوں کی زکوۃ ادا کردیں گے۔</p><p>فتاویٰ شامی میں ہے:</p><p>واعلم ان الدیون عندالامام ثلاثۃ،قوی ومتوسط وضعیف،فتجب زکاتھااذا تم نصاباوحا ل الحول لکن لافورابل عند قبض اربعین درھما من الدین القوی کقرض وبدل مال تجارۃ......[شامی،کتاب الزکوۃ،باب زکوۃ الغنم ،ج:۲۔ص:۵۰۳،ط:سعید]فقط واللہ اعلم</p></p>,143608200040,banuri,"('زکات', 'zakat')","('زکوٰۃ / صدقات', 'zakat-sadaqat')","('ادائے زکوٰۃ', 'adaye-zakat')"
22-05-2015,https://www.banuri.edu.pk/readquestion/افطار-کے-وقت-کی-مسنون-دعا/22-05-2015,افطار کے وقت کی مسنون دعا,افطار کی مستند اور صحیح دعا کون سی ہے؟ اور یہ دعا کھجور کھانے سے پہلے پڑھنا سنّت ہے یا بعد میں پڑھنا سنّت ہے؟ اگر بعد میں ہے تو پھر پہلے کون سی دعا پڑھیں؟ (براہ کرم دعا پر اعراب لگادیجئے).,<p><p>نبی کریم صلی اللہ علیہ وسلم سے افطار کے وقت کی دعائیں احادیث کی کتابوں میں منقول ہیں۔</p><p>(ا)اَللَّھُمَّ لَكَ صُمْتُ وَعَلَى رِزْقِكَ أَفْطَرْتُ)[مشکوۃ۔ص:175،کتاب الصوم۔ط:قدیمی کراچی]</p><p>ترجمہ:اے اللہ!میں نے تیرے ہی واسطے روزہ رکھا اورتیرے ہی رزق سے افطارکیا۔</p><p>(۲ ( <strong>ذَهَبَ الظَّمَأُ وَابْتَلَّتِ الْعُرُوقُ وَثَبَتَ الأَجْرُ إِنْ شَاءَ اللَّهُ</strong>][سنن ابی داؤد۔2/278،بیروت]</p><p>ترجمہ:پیاس چلی گئی اوررگیں ترہوگئیں اوراللہ نے چاہاتواجروثواب قائم ہوگیا۔</p><p>ان احادیث کے ذیل میں بعض شارحین نے یہی لکھاہے کہ افطار کے بعد یہ دعائیں پڑھی جائیں۔[ملاحظہ ہو عون العبود،مرقاۃ المفاتیح]</p><p>البتہ مولاناعاشق الٰہی بلندشہری رحمہ اللہ نے ’’تحفۃ المسلمین ‘‘میں لکھاہے کہ ان میں سے پہلی دعا افطاری کے وقت یعنی افطارسے قبل اوردوسری دعاافطاری کے بعد پڑھنی چاہئے۔(جیساکہ الفاظ احادیث بھی اس جانب اشارہ کرتے ہیں کہ یہ افطاری کے بعدہی پڑھی جائے۔)</p><p>نیزمشہورسعودی عالم شیخ ابن عثیمین رحمہ اللہ تعالی اسی طرح کے ایک سوال کے جواب میں تحریرفرماتے ہیں کہ:</p><p>''دعا غروب شمس کے وقت افطاری سے قبل ہونی چاہئے کیونکہ اس وقت اس میں عاجزی وانکساری اور تذلل جمع ہوتی ہے اور پھر وہ روزے سے بھی ہے اور یہ سب کے سب دعا کے قبول ہونے کے اسباب ہیں اور افطاری کے بعد تو انسان کا نفس راحت اور فرحت وخوشی میں ہوتا ہے اور یہ بھی ہو سکتا ہے کہ وہ غفلت میں پڑ جائے ۔</p><p>نبی صلی اللہ علیہ وسلم سے اس موقع کے لئےایک دعا ثابت ہے اگر تو یہ صحیح ہو تو پھر یہ افطاری کے بعد ہونی چاہئےاور وہ یہ ہے'':</p><p>(ذھب الظماء وابتلت العروق وثبت الاجر ان شاء اللہ )</p><p>اس لیے زیادہ مناسب یہی معلوم ہوتاہے کہ ان دعاؤں میں سے پہلی دعاافطاری سے قبل پڑھی جائے جب کہ لوگ افطاری سے قبل دیگردعاؤں میں بھی مصروف ہوتے ہیں۔</p><p>اوردوسری دعا افطاری کے بعدپڑھی جائے جیساکہ اس کے الفاظ بھی اس پر دلالت کرتے ہیں۔فقط واللہ اعلم</p></p>,143608200003,banuri,"('روزہ', 'soum')","('روزہ', 'roza')","('روزہ - حقیقت و مصالح', 'roza-haqiqat-o-masaleh')"
01-07-2015,https://www.banuri.edu.pk/readquestion/تراویح-کی-رکعات-کتنی-ہیں/01-07-2015,تراویح کی رکعات کتنی ہیں؟,سوال یہ ہے کہ نبی اکرم ﷺ نے جو تین ایام تراویح پڑھائیں وہ کیا آٹھ رکعات تھیں یا بیس؟ کیونکہ یہ کہتے ہیں کہ نبی اکرم ﷺ نے آٹھ رکعات پڑھائیں بیس رکعات صحابہ کرام کی سنت ہے۔,<p><p>رمضان المبارک میں تین دن تک نبی کریم صلی اللہ علیہ وسلم کا تراویح پڑھانا احادیث صحیحہ سے ثابت ہے، پھر لوگوں کے شدت ذوق وشوق کو دیکھ کر اس اندیشہ سے پڑھنا ترک فرمادیا کہ کہیں فرض نہ ہوجائے کہ لوگوں کو مشقت ہوگی،چنانچہ مسلم شریف کی حدیث میں ہے:</p><p>''عائشہ رضی اللہ تعالیٰ عنہا سے روایت ہے کہ رسول اللہ صلی اللہ علیہ وآلہ وسلم نے ایک رات مسجد میں نماز پڑھی، آپ صلی اللہ علیہ وآلہ وسلم کے ساتھ کچھ لوگوں نے بھی نماز پڑھی پھر آپ صلی اللہ علیہ وآلہ وسلم نے اگلی رات نماز پڑھی تو لوگ زیادہ ہو گئے پھر لوگ تیسری یا چوتھی رات بھی مسجد میں جمع ہو گئے تو رسول اللہ صلی اللہ علیہ وآلہ وسلم باہر تشریف نہ لائے پھر جب صبح ہوئی تو آپ صلی اللہ علیہ وآلہ وسلم نے فرمایا میں نے تمہیں دیکھا تھا تو مجھے تمہاری طرف نکلنے کے لئے کسی نے نہیں روکا سوائے اس کے کہ مجھے ڈر ہوا کہ کہیں یہ نماز تم پر فرض نہ کر دی جائے۔ راوی کہتے ہیں کہ یہ واقعہ رمضان المبارک ہی کے بارے میں تھا''۔[صحیح مسلم،کتاب الصلوۃ،باب الترغیب فی قیام رمضان،ج:۱،ص:۲۵۹۔ط:قدیمی کتب خانہ کراچی]</p><p>تعدادرکعات کے بارے میں کوئی مرفوع روایت موجودنہیں،البتہ اس بارے میں بعض احادیث میں مختلف تعداد صحابہ کرام ؓ سے منقول ہے۔تعداد رکعات کے بارے میں ایک روایت مصنف ابن ابی شیبہ میں حضرت عبداللہ بن عباس رضی اللہ عنہ سے منقول ہے:</p><p>''ان رسول اللہ صلی اللہ علیہ وسلم کان یصلی فی رمضان عشرین رکعۃ''[مصنف ابن ابی شیبہ،باب من کان یری القیام فی رمضان،ج:۲،ص:۳۹۴۔ط:دارالقبلہ بیروت]</p><p>نیزاسی طرح کی روایت التلخیص الحبیرمیں حضرت ابوہریرہ رضی اللہ عنہ سے ان الفاظ میں منقول ہے کہ :</p><p>''أنه صلى الله عليه وسلم صلى بالناس عشرين ركعة ليلتين فلما كان في الليلة الثالثة اجتمع الناس فلم يخرج إليهم ثم قال من الغد خشيت أن تفرض عليكم فلا تطيقوها''[التلخیص الحبیر فی تخریج احادیث الرافعی الکبیر،باب صلوۃ التطوع،ج:۲،ص:۵۳۔ط:دارالکتب العلمیہ بیروت]</p><p>اورآپ صلی اللہ علیہ وسلم کے عمل کو سب سے زیادہ جاننے والے صحابہ کرام ہیں اورصحابہ کرام ؓ کااتفاق ہے کہ تراویح کی رکعات بیس ہیں،بس صحابہ کرامؓ کابیس رکعات پراتفاق اس بات کی شہادت ہے کہ نبی کریم صلی اللہ علیہ وسلم نے تراویح بیس رکعات ہی پڑھائی ہیں۔فقط واللہ اعلم</p></p>,143609200011,banuri,"('نماز', 'salat')","('تراویح', 'taraweeh')","('تراویح', 'taraweeh')"
26-06-2015,https://www.banuri.edu.pk/readquestion/غصب-کردہ-مال-کی-واپسی-کا-طریقہ/26-06-2015,غصب کردہ مال کی واپسی کا طریقہ,میں اپنے ایک دوست کے حوالے سے ایک سوال پوچھنا چاہتا ہوں۔ جو آج سے پندرہ سال پہلے (2001) میں ، ایک گورنمنٹ پراجیکٹ میں آفس کلرک کے طور پر اکاوننٹنٹ کے ساتھ کام کرتا تھا۔ ملازمین کی سروس بکس کی سالانہ آڈٹ کے دوران معلوم ہوا کہ دو فیلڈ ورکرز کو کسی وجہ سے ایک ایک سالانہ انکریمنٹس کم لگتی چلی آ رہی ہیں۔ اکاونٹنٹ نے ان دونوں فیلڈ ورکرز کو ایک ایک سالانہ انکریمنٹس کی ریکارڈ میں درستگی کر کے تصحیح کر دی۔ اور پچھلے چند سال کے بقایا واجبات جو 8000 روپے بنتے تھے، دو بندوں یعنی میرے دوست اور خود کے درمیان تقسیم کر دئیے۔۔۔ اب میرا دوست چودہ سال سے کسی اور محکمے میں کام کر رہا ہے ، اور پچھتا رہا ہے کہ اس نے کسی کا حق کیوں کھایا۔ میرا سوال یہ ہے کہ وہ مبلغ رقم 4000روپے کیسے ادا کرے؟، کیونکہ اتنا عرصہ گزرنے کے بعد اب اُس وقت کے پراجیکٹ ملازمین کے نام بھی بھول گئے ہیں۔,<p><p>چوری یاغصب شدہ مال یاکسی بھی ناجائزطریقہ سے کسی شخص سے حاصل کردہ مال کواصل مالک تک پہنچانالازم ہے۔اگراس مال کااصل مالک  نہ ملے تواگر اس شخص کے ورثاء معلوم ہوں توان تک پہنچادیاجائے۔اگرنہ مالک ملے اورنہ ہی اس کے ورثاء معلوم ہوں تواس صورت میں وہ رقم اصل مالک کی نیت سے  صدقہ کردی جائے ۔ملاحظہ کیجیے:</p><p>[آپ کے مسائل اور ان کاحل 5/215،ط:مکتبہ لدھیانوی]فقط واللہ اعلم</p></p>,143609200005,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('عام مسلمانوں کے حقوق', 'aam-musalmanon-k-huqoq')"
30-05-2015,https://www.banuri.edu.pk/readquestion/سودی-قرضہ-لینے-والی-کمپنی-کے-حصص-خریدنا/30-05-2015,سودی قرضہ لینے والی کمپنی کے حصص خریدنا,اگر کوئی کمپنی بینک سے سودی قرضہ لیتی ہو تو اسکے حصص خریدنا جائزہے؟,<p><p><strong>جن کمپنیوں نے پہلے سے سودی قرضہ لے رکھاہوتوان کے حصص لئے جاسکتے ہیں۔البتہ اب اگرحصص خریدنے کےبعدکمپنی سودی قرضہ لیتی ہے تو حصص خریدنے والے بھی گناہ گارہوں گے۔تاہم حتی الامکان سودی معاملات سے اجتناب کرناچاہئے،اورکوشش یہ ہو کہ جو کمپنیاں سودی لین دین میں ملوث نہیں اورحلال کاروبارکرتی ہوں ان کے حصص خریدے جائیں۔(فتاویٰ محمودیہ ،جلد16،صفحہ192،ط:جامعہ فاروقیہ کراچی)فقط واللہ اعلم</strong></p></p>,143608200014,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('حصص / شیئرز', 'hisas-shares')"
10-12-2014,https://www.banuri.edu.pk/readquestion/طلاق-کو-نکاح-کے-ساتھ-معلق-کرنے-کا-حکم-اور-اس-کا-حل/10-12-2014,طلاق کو نکاح کے ساتھ معلق کرنے کا حکم اور اس کا حل,میں نے پھلے بھی یہ سوال کر چکا ھوں آپ نے کھا تھا اگر طلاق کا الفاظ معلوم ھو تو پھر صورت حال کو دیکھتے ھے پھر فیصلہ کرتے ھے وہ الفاظ یہ ھے اگر اس لڑکی کی سوا جس سے بھی میرا نکاح ھوجایی اس پر طلاق ھو پھر کھا تین دفع طلاق ھو پھر کھا جتنی لڑکیوں سے میرا نکاح ھوجایی اس پر تین تین دفع طلاق ھوں اس لڑکی کی سوا کسی سے بھی نکاح نھی کروگا کیا یہ اب کیا کرے شافعی فتوی پر عمل کرسکتا ھے یا نھی اور حنفی مسلک میں تو کوی راستہ نھی اور یہ حنفی ھی ھے اور جو یہ الفاظ بول چکا ھے اس وقت اس کا عمر بندرہ 15 یا سولہ 16سال کا تھا اور یہ کھتا ھے کہ میں بھت روزے اور ذکر اذکار بھی کرتا رھا دس سال تک کبھی روزہ اور کبھی ذکر کرتا رھا مگر اب میں بی قابو ھوچکا ھو جب بھی کوی لڑکی سامنے آجایی تو دل گناہ کی طرف مایل ھوجاتا ھے اور یہ ڈر اور خوف ھے کھے گناہ میں مبتلا نا ھوجاو مفتی صاحب اب آپ بتایی میں کیا کرو ایسے صورت حال میں اگر نکاح کروگا تو بھی گناہ اگر نھی کروگا تو بھی گناہ جوا ب ضرور فرماییں,<p><p>صورت مسولہ میں سائل کا متعین کردہ لڑکی کے علاوہ جس سے بھی نکاح ہوگا تو نکاح ہوتے ہی اس پر تین طلاقیں واقع ہوجائینگی، البتہ سائل کی کسی بھی مطلقہ کی جب کسی اور شخص سے نکاح اور ازدواجی تعلقات کے بعد جدائی واقع ہوجائے یا دوسرے شوہر کا انتقال ہوجائے تو دوبارہ سائل سے اس کا نکاح جائز ہے، دوسری مرتبہ نکاح کے بعد کوئی طلاق واقع نہیں ہوگی۔ طلاق سے بچنے کے لیئے یہ صورت اختیار کی جاسکتی ہے کہ کوئی شخص جس کو سائل نے نہ کہا ہو  سائل سے پوچھے بغیر اپنے طور پر سائل  کا نکاح  کسی جگہ کرادے اور سائل کے علم میں جب آئے تو زبانی اجازت کے بجائے عملا اس نکاح کو نافذ کردے مثلا مہر کی ادائیگی کردے یا حقوق زوجیت ادا کرلے، یہ طریقہ فقہاٗء احناف ہی کا ذکر کردہ ہے جس کو نکاح فضولی کہا جاتا ہے،اس  پر عمل کر کے سائل کی پریشانی حل  ہوسکتی ہےواللہ اعلم</p></p>,143602200030,banuri,"('طلاق', 'talaaq')","('تعلیقِ طلاق (مشروط طلاق دینا)', 'talaq-ki-taleeq')","('طلاق کو معلق کرنا', 'talaq-ko-muallaq-karna')"
29-05-2015,https://www.banuri.edu.pk/readquestion/کمپنی-کی-دی-ہوئی-اشیا-کو-ذاتی-استعمال-میں-لانا/29-05-2015,کمپنی کی دی ہوئی اشیا کو ذاتی استعمال میں لانا,میری کمپنی نے مجھے موبائل فون دیا ہوا ہے جسے میں اپنے ذاتی استعمال میں بھی لاتا ہوں اور اس سے میں کمپنی کے کام کاج بھی نمٹاتا ہوں۔ اس فون کا آٹھ ہزار روپے تک کا بل میری کمپنی بھرتی ہے اور اگر کبھی یہ بل آٹھ ہزار سے زائد آ جائے ( جو کبھی ہوا نہیں ) تو مجھے اپنی تنخواہ سے وہ اضافی رقم ادا کرنی پڑتی ہے۔ بالکل اسی طرح مجھے میری کمپنی کی طرف سے کمپنی کے خرچ پر گاڑی بھی ملی ہوئی ہے جس کے ذریعے میں روزانہ دفتر آتا جاتا ہوں اس کے علاوہ اگر کمپنی سے متعلق کسی کام کے سلسلے میں کہیں جانا پڑے تو بھی میں اسی گاڑی میں آتا جاتا ہوں۔ اس گاڑی کو میں اپنے گھر بھی لے جاتا ہوں اور اپنے ذاتی استعمال میں بھی لاتا ہوں۔ اس گاڑی کی ملکیت اس وقت کمپنی کے نام ہے۔ اس گاڑی کو چلانے کے لئے مجھے کمپنی کی طرف سے ہی PSO کا فیول کارڈ ملا ہوا ہے جس کے ذریعےPSO کے کسی بھی پمپ سے ہر مہینے پندرہ ہزار روپے کا پیٹرول ڈلوایا جا سکتا ہے ،اگر مجھے کبھی پندرہ ہزار روپے سے زائد رقم کا پیٹرول ڈلوانا پڑ جائے تو پندرہ ہزار روپے سے زائد رقم کا پیٹرول مجھے اپنی جیب سے ڈلوانا ہو گا۔ میرا گھر چونکہ کمپنی کے نزدیک ہے اس لئے میرے لئے دس ہزار کا پیٹرول بھی کافی ہے، لیکن چونکہ مجھے معلوم ہے کہ میرے پاس موجود فیول کارڈ میں اضافی پیٹرول موجود ہے اس لئے کبھی میں اپنے گھر کی گاڑی میں وہ اضافی پیٹرول ڈلوا لیتا ہوں اور کبھی میں پیٹرول پمپ پر جا کر وہاں موجود عملہ سے کہہ کر پیٹرول کے عوض پانچ ہزار روپے حاصل کر لیتا ہوں اور اس عمل کو کرنے کے بعد پیٹرول پمپ کا عملہ مجھ سے دس فیصد رقم لے لیتا ہے جو میرے خیال سے اس عملہ کی جیب میں جاتی ہے۔ مذکورہ بالا امور پر شرعی احکامات سے آگاہ فرمائیں۔,<p><p>ان اشیا کا ذاتی فوائد کے لیے استعمال کمپنی کی اجازت سے مشروط ہے۔اگر کمپنی نے آپ کو موبائل فون ، گاڑی  اور پیٹرول کے ذاتی استعمال کی اجازت دی ہےیا واضح طور پر اجازت تو نہیں دی مگر کمپنی کے علم میں ہے  تب تو آپ ان تمام اشیا کو اپنے ذاتی استعمال میں لا سکتے ہیں، اور اگر کمپنی نے یہ اشیا ءآپ کو صرف کمپنی کے کام کاج سے متعلقہ امور نمٹانے ہی کے لیے دی ہیں، ذاتی استعمال کی اجازت نہیں دی، تو ان اشیا کو کسی طور ذاتی استعمال میں لانا آپ کے لیے جائز نہیں ہے۔رہا اپنی ذاتی گاڑی  میں پٹرول ڈلوانا یا پٹرول کے عوض نقد وصول کرنا تو وہ جائز نہیں۔</p></p>,143608200009,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
29-06-2015,https://www.banuri.edu.pk/readquestion/اجتہاد-کی-جائز-و-ناجائز-صورت/29-06-2015,اجتہاد کی جائز و ناجائز صورت,کیا فرماتے ہیں علماء دین اس مسئلے کے بارے میں آجکل جدید مذھبی اسکالر اجتھاد اجتھاد کی رٹ لگائے ھوئے ہیں اور علماء پر طعن و تشنیع کرتے پیں کہ یہ لوگ اجتھاد سے منع کرتے ہیں تو آپ حضرات میں یہ سوال ھے کیا اس دور میں اجتھاد کی ضرورت ہے ،اور اجتھاد کے لئے کن شرائط کا پایا جانا ضروری ہے ،کیا کوئی شخص خود کسی مسئلے پر تحقیق کرکے کوئی الگ رائے اختیار کرسکتا ھے ؟,<p><p>اجتہاد ایک اہم دینی فریضہ ہے۔ اس کی مختلف صورتیں ہیں اور ان صورتوں کی الگ الگ کڑی  شرائط ہیں جو اصول فقہ وافتا کی کتب میں مفصل درج ہیں، جن کا یہاں درج کرنا ممکن نہیں۔مختصرا یہ کہ اجتہاد کی بعض صورتوں کی ہمیشہ سے ضرورت رہی ہے اور یہ صورتیں ہمیشہ سے قابل عمل رہی ہیں، نت نئے مسائل کے شرعی احکام کی نصوص، اجماع  اور قیاس سے دریافت اجتہاد ہی کی ایک صورت ہے جو امت کے سرکردہ اہل علم وفقہ افراد کرتے آئے ہیں، جب کہ ضرورت نہ ہونے کی وجہ سے اجتہاد ہی کی بعض دیگر صورتیں  قابل عمل نہیں ہیں، اجتہاد کی ان صورتوں کو قابل عمل بنانے یا ایسے اجتہاد کی دعوت دینے کے نتائج دین اسلام کے مسلمات میں تشکیک پیدا کرنے، سلف صالح پر تنقید  کرنے اور امت کے پچھلے لوگوں کو گمراہ قرار دینے وغیرہ کی صورت میں برآمد ہوسکتے ہیں (بل کہ ہورہے ہیں)، اور یہ نتائج کئی ایک پہلووں سے امت کی علمی وعملی بنیاد اور ساکھ کے لیے بہت نقصان دہ  ہیں۔  غفلت یا جہالت یا فتنہ انگیزی کی خاطر  اگر کوئی شخص اس دوسری صورت کے اجتہاد کی دعوت دیتا ہے تو ایسی دعوت پر کان دھرنے کی بجائے اس کی حوصلہ شکنی کی ضرورت ہے۔ہر گلی محلے کا نوجوان  اور بوڑھا اٹھ کر اپنی تئیں مجتہد ہونے کا دعوے دار بن کر اجتہاد کرنے لگ جائے تو ایسا اجتہاد اہم دینی فریضہ نہیں ہو گا، ایک کھیل ہوگا۔</p><p> </p></p>,143609200007,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
03-07-2015,https://www.banuri.edu.pk/readquestion/سگے-بھائی-کو-زکوۃ-دینا-بغیر-بتائے-زکوۃ-دینا-زکوۃ-کی-رقم-سے-پرندے-آزاد-کرنا/03-07-2015,سگے بھائی کو زکوۃ دینا، بغیر بتائے زکوۃ دینا، زکوۃ کی رقم سے پرندے آزاد کرنا,1: کیا سگے بھائی کو زکوۃ دے سکتے ہیں؟2: اگر ہاں تو کسی کو بتائے بغیر زکوۃ دی جاسکتی ہے؟3: کیا زکوۃ کے پیسوں سے پرندے آزاد کیے جاسکتے ہیں؟,<p><p>1: اگر سگا بھائی مستحق زکوۃ ہے تو اس کو زکوۃ کی رقم دی جاسکتی ہے، بلکہ اس کو زکوۃ کی رقم دینا زیادہ باعث ثواب ہوگا، زکوۃ کی ادائیگی کا ثواب الگ اور رشتہ داری کا لحاظ رکھنے اور صلہ رحمی کرنے کا ثواب الگ۔</p><p>2: جی ہاں !مستحق  کو بغیر بتائے زکوۃ دی جاسکتی ہے۔</p><p>3: زکوۃ کی رقم سےپرندے خرید کر آزاد نہیں کیے جاسکتے۔</p></p>,143609200017,banuri,"('زکات', 'zakat')","('زکوٰۃ / صدقات', 'zakat-sadaqat')","('مصارف زکوٰۃ', 'masarif-e-zakat')"
02-07-2015,https://www.banuri.edu.pk/readquestion/زکوۃ-کی-رقم-کا-تعین/02-07-2015,زکوۃ کی رقم کا تعین,"از راہ کرم ہمارے درج ذیل اثاثوں پر ادائیگی زکوۃ کی واجب رقم کا تعین فرمادیں۔ نقد اور بینک بیلنس:3,450,766، قابل وصولی رقم:5,443,332، کل میزان:  8,894,098، قرضہ: 2,786,107 واجب الادا رقم:4,826,263، کل میزان واجبات: 7,612,370، واجبات کو منہا کر کے بقیہ اثاثہ جات:  1,281,728۔","<p><p>قابل زکوۃ کل اموال پر فرض ہونے والی زکوۃ  اس مال کا ڈھائی فیصدحصہ ہوتی ہے۔ اس حساب سے آپ کی بیان کردہ تفصیل کے مطابق جب تمام واجبات منہا کرنے کے بعد کل اثاثہ جات کی مقدار مبلغ:1,281,728 روپے ہے، تو اس حساب سے اس رقم کا ڈھائی فیصد تقریبا 32044 روپے بنتے ہیں جو زکوۃ کی مد میں آپ پر نکالنا فرض ہے۔</p></p>",143609200016,banuri,"('زکات', 'zakat')","('زکوٰۃ / صدقات', 'zakat-sadaqat')","('ادائے زکوٰۃ', 'adaye-zakat')"
02-07-2015,https://www.banuri.edu.pk/readquestion/نماز-اور-روزے-کی-فرضیت-کی-عمر/02-07-2015,نماز اور روزے کی فرضیت کی عمر,نماز تو سات سال میں فرض ہو جاتی ہے، میں جاننا چاہتا ہوں کہ روزہ کتنی عمر میں فرض ہوتا ہے؟,<p><p>نماز اور روزہ دونوں بالغ ہوجانے کے بعد ہی فرض ہوتے ہیں۔بلوغت یہ ہےکہ لڑک کو احتلام یا انزال ہوجائے اور لڑکی کو حیض آجائے یا وہ حاملہ ہوجائے،اگر ان علامات میں سے کوئی بھی ظاہر نہ ہو تو پندرہ سال کی عمر میں دونوں بالغ سمجھیں جائیں گے، البتہ بچپن ہی سے بچوں کو نماز اور روزہ کا شوق دلا کر ، اور مناسب انداز میں سختی کر کے انہیں ان اہم عبادات کا پابند بنانا چاہیے تاکہ بالغ ہونے تک نماز پڑھنے اور روزے  رکھنے کی پختہ عادت بن جائے چنانچہ حکم یہ ہےکہ سات سال کی عمر میں بچوں کی نماز کی تاکید کی جائے اور دس کی عمر میں نماز نہ پڑھنے پرسرزنش کی جائے۔</p></p>,143609200014,banuri,"('روزہ', 'soum')","('روزہ', 'roza')","('روزہ - حقیقت و مصالح', 'roza-haqiqat-o-masaleh')"
30-06-2015,https://www.banuri.edu.pk/readquestion/15رمضان-کے-دن-ہیبت-ناک-آواز-ہوگی-آیایہ-روایت-درست-ہے/30-06-2015,15رمضان کے دن ہیبت ناک آواز ہوگی آیایہ روایت درست ہے؟,لوگوں میں مشہورہے کہ حدیث میں ہے 15رمضان جمعہ کے دن ہیبت ناک آوازہوگی جس سے لوگ ہلاک ہوں گی۔اس کے بارے میں مطلع فرمائیں۔,<p><p>مذکورہ روایت جولوگوں میں مشہورہے اورخوب اسے پھیلایاگیا،محدثین کی تحقیق کے مطابق یہ موضوع(من گھڑت)روایت ہے۔نبی کریم صلی اللہ علیہ وسلم سے اس کاثبوت نہیں ہے۔(الأسرار المرفوعة في الأخبار الموضوعۃ المعروف بالموضوعات الکبری لملاعلی القاری1ـ472،ط:موسسۃ الرسالۃ بیروت۔اللآلی المصنوعۃ فی الأحادیث الموضوعۃ لجلال الدین السیوطی2-323،ط:دارالکتب العلمیۃ بیروت)</p></p>,143609200008,banuri,"('علوم و فنون', 'uloom-funoon')","('حدیث و سنت', 'hadees-sunnat')","('حدیث کا معنی، مفہوم اور اقسام', 'hadees-ka-mana-mafhom-aur-aqsaam')"
05-04-2015,https://www.banuri.edu.pk/readquestion/قرآن-پاک-کوچومنا/05-04-2015,قرآن پاک کوچومنا,اکثر لوگ جھک کر قرآن پاک کو چومتے ہیں اور بعض اس پر اعتراض کرتے ہیں کہ جائز نہیں ہے یہ جھکنا ؟,<p><p>قرآن کریم مقدس کلام ہے،اسے تعظیم اوربرکت کی غرض سے چومناجائزہے ورصحابہ کرام رضوان اللہ علیہم سے ثابت ہے،''تقبیل المصحف قیل بدعۃ لٰکن روی عن عمررضی اللہ عنہ انہ کان یاخذ المصحف کل غداۃ ویقبلہ ویقول عھد ربی ومنشورربی عزوجل۔وکان عثمان رضی اللہ عنہ یقبل المصحف ویمسحہ علی وجھہ''[فتاویٰ شامی،کتاب الحظروالاباحۃ،6/384،ط:سعید۔]</p><p>لیکن اٹھاکرچومناچاہئے،میز پررکھے ہوئے قرآن پاک کوجھک کریاجھکتے ہوئے قرآن کریم کونہیں چومناچاہئے۔فقہاء کرام نے جھک کرچومنے کو مکروہ لکھاہے۔[فتاویٰ محمودیہ ،باب مایتعلق بالقرآن،عنوان:قرآن پاک کوچومنا،3/532،ط:فاروقیہ]فقط واللہ اعلم</p></p>,143606200030,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('تلاوت کے احکام اور آداب', 'tilawat-k-ahkaam-aur-aadab')"
15-06-2015,https://www.banuri.edu.pk/readquestion/زیر-ناف-بالوں-کی-صفائی-کی-حد-کیا-ہے/15-06-2015,زیر ناف بالوں کی  صفائی کی حد کیا ہے,میرا سوال یہ ھے کہ زیرِناف بال کی صفائی  کی حد کتنی ہے ۔,<p><p>زیر ناف بالوں کو کاٹنا واجب ہے،اس کا مقصد نجاست سے اچھی طرح پاکی حاصل کرنا اور پاکیزگی ہے۔ چالیس دن تک یا اس سے زائد بلاوجہ چھوڑنا مکروہ ہے۔ اس کی حد ناف کے نیچے پیڑوکی ہڈی سے لیکر شرم گاہ اور اس کے آس پاس کا حصہ، خصیتین، اسی طرح پاخانہ کے مقام کے آس پاس کاحصہ اور رانوں کا صرف وہ حصہ جہاں نجاست ٹھہرنے یا لگنے کا خطرہ ہو،یہ تمام بال کاٹنے کی حد ہے۔ان تمام بالوں کی صفائی مسنون ہے۔فقط واللہ اعلم</p></p>,143608200042,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('بالوں کے احکام و آداب', 'baloon-k-ahkam-o-aadab')"
22-01-2015,https://www.banuri.edu.pk/readquestion/میت-کوایک-شہرسے-دوسرے-شہرمنتقل-کرنا/22-01-2015,میت کوایک شہرسے دوسرے شہرمنتقل کرنا,پوچھنایہ ہے کہ میں نے کتابوں میں پڑھاہے کہ میت کوایک شہرسے دوسرے شہرمنتقل کرناجائزنہیں ہے،حالانکہ میں نے کئی علماء کے بارے میں پڑھاہے کہ ان کی میت کوبھی منتقل کیاگیاہے، حضرت علامہ یوسف بنوریؒ کی میت کوبھی کراچی منتقل کیاگیاہے ،برائے مہربانی یہ مسئلہ حل فرمادیں۔,"<p><p style=""text-align:justify;"">کسی شخص کاانتقال اگردورانِ سفرہویااگرکسی شہرمیں علاج معالجہ کے لیے لے جایاگیاہواوراس دوران وہ فوت ہوجائے،یااگرکسی مقام پرکسی شخص کے انتقال کے بعداس کی تدفین میں مشکلات ہوں تومذکورہ امورکی بنا پرمیت کے منتقل کرنے میں حرج نہیں ہے۔بلاضرورت میت کوایک شہرسے دوسرے شہرمنتقل کرناخلاف اولیٰ اورمکروہ ہے۔ [فتاویٰ شامی،1/663،ط:ایچ ایم سعیدکراچی][مراقی الفلاح: 337،کتاب الجنائز،فصل فی حملہاودفنہا]</p><p style=""text-align:justify;"">بہر  میت منتقل کرنے میں اقوال مختلف ہیں، مفتی بہ یہ ہے کہ مسافتِ  قصر  کی مقدار  انتقالِ میت  مکروہ ہے۔ فقط واللہ اعلم</p></p>",143604200020,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
16-04-2015,https://www.banuri.edu.pk/readquestion/دائرہ-اسلام-سے-خارج-ہونے-کی-قسم-کھانے-کا/16-04-2015,دائرہ اسلام سے خارج ہونے کی قسم کھانے کا,اگر کوئی شخص قسم کھائے یا منت مانے کہ آج کے بعد اگر داڑھی ایک مشت سے کم کی تو میں دائرہ اسلام سے خارج ہوجاوٗں، اب وہ شخص اپنی قسم یا منت پوری نہیں کرتا اور ہر ہفتہ اپنی قسم توڑ دیتا ہے ، سوال یہ ہے کہ کیا ان الفاظ سے قسم منعقد ہوجاتی یے؟کیا اس قسم کا کفارہ ایک دفعہ دینا ہوگا یا ہر مرتبہ؟ ایسے شخص کے ایمان کا کیا حکم ہے؟,<p><p>  صورت مسئولہ میں  اگر اس شخص کا اعتقاد یہ ہو کہ داڑھی کٹوانا  دائرہ اسلام سے خارج ہونے کا باعث ہے تو پھر داڑھی کٹوانے  سے یہ شخص اپنے اعتقاد کے مطابق دائرہ اسلام سے خارج ہوجائیگا ،اس صورت میں تجدید ایمان اور تجدید نکاح لازم ہوگا ،اور یہ اعتقاد نہ ہو تو پھر یہ الفاظ قسم کے ہیں ،قسم توڑنے کی صورت میں ایک مرتبہ کفارہ لازم ہوگا، جو کہ دس مسکینوں کو دو وقت کا کھانا کھلانا  یادس مسکینوں کو اپنے مناسب حال کپڑے دینا ہے اور اگر اس کی استطاعت نہ ہو تو تین دن کے لگاتار روزے رکھنے  ہونگے۔واللّہ اعلم</p></p>,143606200016,banuri,"('حظر و اباحت', 'mamnooaat-mubahat')","('قسم / منت', 'qasam-mannat')","('قسم و کفارات', 'qasam-o-kaffarat')"
11-06-2015,https://www.banuri.edu.pk/readquestion/تین-طلاق-مغلظہ-کہلاتی-ہیں/11-06-2015,تین طلاق مغلظہ کہلاتی ہیں,تین طلاق بائنہ ہیں یامغلظہ؟,<p><p>تین طلاق  بینونت  کی قسم اکبر  یعنی بینونت کبری ہیں اور اس وجہ سے اسے مغلظہ کہاجاتاہے۔جس کے بعدمردکودوبارہ نکاح یارجوع کاحق نہیں رہتا۔ البتہ اگر عورت تین طلاق کے بعدعدت گزارکرکسی دوسرے مرد سے نکاح کرے اوروہ دوسراشخص حقوق زوجیت کی ادائیگی کے بعد اپنی مرضی سے اسے طلاق د ے یااس مردکاانتقال ہوجائے توعورت عدت کے بعدپہلے شوہرسے نکاح کرسکتی ہے۔[فتاویٰ دارالعلوم دیوبند9/123،ادارہ اسلامیات]فقط واللہ اعلم</p></p>,143608200036,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('تین طلاق', 'teen-talaqayn')"
30-05-2015,https://www.banuri.edu.pk/readquestion/عشاء-کا-مکروہ-وقت/30-05-2015,عشاء کا مکروہ وقت,عشاء کی نماز کامکروہ وقت رات کا آخری تہائی کہاجاتاہے،اس سے کونساوقت مرادہے؟,<p><p> مغرب کا وقت ختم ہونے کے بعد عشاء کا وقت شروع ہوجاتا ہے اور ایک تہائی رات تک عشاء کامستحب وقت رہتا ہے اور اس کے بعد مباح اور آدھی رات کے بعد مکروہ وقت ہوتا ہے، کتب فقہ وفتاوی میں جو کچھ لکھا ہے یہ اس کا خلاصہ ہے۔طریقہ یہ ہے کہ سورج غروب ہونے کے بعد صبح صادق تک جتنا وقت ہو اس کو دو برابر حصوں میں تقسیم کردیں تو پہلے حصے میں نماز مباح ہوتی ہے اور دوسرے حصے بلاعذر تاخیر کرنا کراہت کا باعث ہوتا ہے اور اگر کوئی عذر ہو تو پھر بلاکراہت صبح صادق سے پہلے تک عشاء کی نماز پڑھی جاسکتی ہے۔</p><p>“تاخیر  العشاء  الی ماقبل ثلث  اللیل  التاخیر  الی  نصف  اللیل  مباح  لان  دلیل  کراھتہ  ھو تقلیل  الجماعہ  والی  النصف  الخیر  مکروہ ۔ ( ہدایہ  :1/81)فقط واللہ اعلم</p></p>,143608200022,banuri,"('نماز', 'salat')","('نمازوں کے اوقات', 'namazon-k-auqat')","('نمازوں کے اوقات', 'namazon-k-auqat')"
11-06-2015,https://www.banuri.edu.pk/readquestion/فجر-کا-وقت-کب-تک-باقی-رہتا-ہے/11-06-2015,فجر کا وقت کب تک باقی رہتا ہے؟,محترم مفتی صاحب نماز فجرکاوقت کب تک باقی رہتا ہے یعنی قضاء نہیں ہوتی طلوع آفتاب تک یا ظہر تک ؟؟؟,<p><p>نماز فجرکاوقت صبح صادق سے لے کرطلوع آفتاب تک ہوتاہے،جس کی مقدارتقریباً سوا گھنٹہ ہے،تاہم کمی زیادتی بھی ممکن ہے۔فجرکااصل وقت جس میں ادا نمازشمارہوگی وہ طلوع آفتاب تک ہی ہے۔[صحیح مسلم،کتاب المساجد،باب اوقات الصلوات الخمس،1/223،ط:قدیمی۔شامی،کتاب الصلوۃ،1/357،ط:سعید]</p><p>سورج طلوع ہونے کے بعدنمازقضا شمار ہو گی۔البتہ فقہاء نے لکھاہے کہ اسی دن زوال سے قبل اگرفجرکی نمازاداکرےتوتبعاً سنتوں کی بھی قضاء کرلے۔[شامی،کتاب الصلوۃ،باب ادراک الفریضۃ۔2/56،57،ط:سعید۔فتاویٰ محمودیہ۔باب المواقیت ،فجرکی سنتوں کاوقت ادا وقضاء۔21/466،ط:فاروقیہ]فقط واللہ اعلم</p></p>,143608200037,banuri,"('نماز', 'salat')","('نمازوں کے اوقات', 'namazon-k-auqat')","('نمازوں کے اوقات', 'namazon-k-auqat')"
24-05-2015,https://www.banuri.edu.pk/readquestion/دو-بیویوں-میں-برابری-کے-باوجود-پہلی-بیوی-کا-طلاق-کے-مطالبہ-کا-حکم/24-05-2015,دو بیویوں میں برابری کے باوجود پہلی بیوی کا طلاق کے مطالبہ کا حکم,ایک شخص کی شادی کو کچھ عرصہ گذر چکا تھا اور وہ اپنی زندگی سے پوری طرح مطمئن نہیں تھا۔ بیوی سے اس کی پوری طرح ہم مزاجی نہیں تھی اور اس کے خیال میں بیوی کا مزاج غصیلا اور ضدی تھا۔۔۔ اس شخص کو اپنی ایک کولیگ پسند آٴی اور اس نے بیوی سے اجازت لینے اور کچھ وعدے کرنے کے بعد دوسری شادی کر لی۔ بیوی یہ کہتی ہے کہ وہ سمجھتی تھی کہ اس نے اولاد چھین لینے کی دھمکی دے کر یہ اجازت لی تھی جبکہ اس نے کبھی بھی یہ دھمکی نہیں دی تھی ۔ مالی اعتبار سے آسودگی ہے اور تمام ضروریات پوری ہو رہی ہیں۔ بیوی کی شرط کے مطابق دوسری بیوی کو اسی گھر میں الگ فلور پر ایک چھوٹے سے پورشن میں رکھا ہے۔ مسٗلہ یہ ہے کہ بیوی کا مزاج ایسا ہے کہ وہ ہر شے میں اعتراض کر کے برابری کا سوال اٹھاتی ہے۔ بہت سارے معاملات میں، بالخصوص مالی معاملات میں تو شوہر پہلی بیوی ہی کو زیادہ دے رہا ہے۔ مگر اس کو دوسری بیوی سے محبت زیادہ ہے۔ ان وجوہات پر پہلی بیوی ہر وقت لڑتی جھگڑتی اور اعتراضات کرتی ہے اس بنیاد پر شوہر کی مزاجی دوری بڑھ گٴئ ہے۔ اس کا نتیجہ یہ نکلتا ہے کہ اگرچہ شوہر نے پوری طرح وقت اور راتوں کی برابر تقسیم کی ہے، مگر جب بھی مسٗلہ بڑھتا ہے تو نفسیاتی طور پر دوری ہو جانے کی وجہ سے شوہر حقوق زوجیت ادا نہیں کر پاتا۔ یہ بات بار بار ہو چکی اور عملا ثابت ہو چکی کہ شوہر جب تعلقات صحیح ہوں تو حقوق زوجیت ادا کر پاتا ہے، ورنہ نہیں۔ نیت بالکل واضح ہے۔ شوہر اللہ کی خاطر اور بچوں کی خاطر اور خود پہلی بیوی کی خاطر اس کی تمام تر باتیں، کوسنے اور گالیاں برداشت کرتا ہے اور خود کبھی بری زبان، ڈانٹ ڈپٹ یا مارپیٹ کا سہارا نہیں لیتا۔۔ صرف بیوی ناراض ہو کر گھر سے نکلنے لگے، جو اکثر ہوتا ہے، تو اس کو پکڑ کر روک لیتا ہے۔۔ بچوں کی تعلیم و تربیت (دو بچے بڑے ہو رہے ہیں اور ایک بچی چار سال سے بھی کم ہے) اور ان کی زندگی تباہ نہ ہونے کے خیال اور پہلی بیوی کی زندگی تباہ نہ ہونے کے خیال سے شوہر یہ سب چیزیں برداشت کرتا ہے۔ اس کی مالی حیثیت سسرال سے بہت بہتر ہے اور بچوں اور بیوی کی مالی ضروریات، عادات کے اعتبار سے، سسرال اسکی بیوی اور بچوں کے اخراجات ادا کرنے کے بالکل بھی قابل نہیں ہے۔ اصل سوال یہ ہے کہ اگر ان سب حالات میں شوہر پہلی بیوی کو اس کے بار بار کے مطالبوں (غصے کی حالت میں ) بھی طلاق نہیں دیتا ہے اور وقت کی برابر تقسیم کے باوجود حقوق زوجیت بہت کم ادا کر پاتا ہے تو کہیں وہ گناہگار تو نہیں۔ اور کیا بیوی کی خواہش پر اس کی نظر میں برابری نا ہونے کے باعث طلاق دینا ضروری تو نہیں؟ اصل خوف یہ دامنگیر ہے کہ کہیں نیت صاف ہونے کے باوجود برابری نہ ہو پانے ( یا بیوی کی نظر میں برابری نہ ہو پانے) کی وجہ سے وہ گناہگار تو نہیں ہو گا، اور کیا ایسی صورت میں اس کو طلاق دے دینی چاہیے؟ جزاک اللہ,<p><p>دو نوں بیویوں میں وقت اور  حقوق کی منصفانہ تقسیم کے بعد اگر شوہر کا قلبی جھکاو اور میلان کسی ایک طرف ہو اور اس وجہ سے ازدواجی تعلقات میں برابری نہ ہوپاتی ہو تو اس پر شوہر کا مواخذہ نہیں ہوگا،نیز ایسی صورت میں پہلی بیوی کا طلاق کا مطالبہ کرنا بھی بےجا ہے اور نہ ہی شوہر اس کو طلاق دینے کا پابند ہے۔ واللہ اعلم</p></p>,143608200005,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('میاں ، بیوی کے حقوق', 'mian-biwi-k-huqooq')"
