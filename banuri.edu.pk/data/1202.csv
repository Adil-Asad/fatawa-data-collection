issued_at,link,title,question,answer,fatwa_number,dar_ul_ifta,kitab,bab,fasal
11-09-2016,https://www.banuri.edu.pk/readquestion/کیا-خطیب-حج-کا-مسافر-ہونا-ضروری-ہے/11-09-2016,کیا خطیبِ حج کا مسافر ہونا ضروری ہے؟,مفتیانِ کرام کی رائے مطلوب ہے کہ امسال خطبۂ حج شیخ عبدالرحمان السدیس نے پڑ ھا اور نمازِ ظہر اور عصر کی جماعت بھی کرائی۔ کیا خطیب حج کے لئے مسافر ہونا ضروری ہے؟ اور جب شیخ سدیس مکی ہیں تو انہوں نے قصر نماز کیوں پڑھائی؟,<p><p>خطیبِ حج کے لیے مکی ہونا ضروری نہیں، مقیم خطیب بھی خطبہ دے سکتا ہے. رہی یہ بات کہ شیخ عبدالرحمن سدیس نے نمازوں میں قصر کیوں کیا؟ تو شیخ محترم فقہ حنبلی سے وابستہ ہیں اور فقہ حنبلی کی رو سے حج کے اس موقع پر نمازوں میں قصر کیا جاتا ہے اور یہ قصرِ حج کہلاتا ہے، واللہ اعلم</p></p>,143712200005,banuri,"('حج', 'haj')","('حج / عمرہ', 'hajj-umrah')","('متفرقات حج و عمرہ', 'mutafarriqat-e-haj-o-umrah')"
17-09-2016,https://www.banuri.edu.pk/readquestion/یوٹیوب-پر-ویڈیوز-کی-اپ-لوڈنگ-کے-ذریعے-حاصل-شدہ-آمدنی-کا-حکم/17-09-2016,یوٹیوب پر ویڈیوز کی اپ لوڈنگ کے ذریعے حاصل شدہ آمدنی کا حکم,میں نے یوٹیوب پر تین چینل بنا رکھے ہیں، ایک میں ہیلتھ پر ویڈیوز اپ.لوڈ کر رکھی ہیں، دوسرے پر مزاحیہ فنی ویڈیوز اور تیسرے پر اسلامی ویڈیوز اپ لوڈ کرتا ہوں، لوگ میری ویڈیوز دیکھتے ہیں تو گوگل کی ایڈورٹائزمنٹ سامنے آتی ہے، اس لیے جتنے لوگ میری ویڈیوز دیکھتے ہیں اسی کے حساب گوگل مجھے ادائیگی کرتا ہے، کیا اس طرح کمانا شرعا جائز ہے؟,<p><p>ہمارے دارالافتا کی تحقیق کے مطابق یوٹیوب یا کسی بھی ویب سائٹ پر جان دار کی ویڈیوز اپ لوڈکرکے ان کے ذریعے کمائی ناجائز ہے، واللہ اعلم</p></p>,143712200009,banuri,"('معاملات', 'muamlat')","('حقوق / استحقاق', 'huqooq-istihqaq')","('حقوق مجردہ کی خرید و فروخت', 'huqooq-mujarrada-ki-khareed-o-farokht')"
11-09-2016,https://www.banuri.edu.pk/readquestion/ماہواری-کے-ایام-میں-ادعیہ-واذکار-کا-حکم/11-09-2016,ماہواری کے ایام میں ادعیہ واذکار کا حکم,عورت ماہواری کے ایام میں ذکرو اذکار، دعا اور درود شریف پڑ سکتی ہے؟,<p><p>ماہواری کے ایام میں ذکرواذکار کرنا اور دعا ودرود شریف پڑھنا جائز ہے. واللہ اعلم</p></p>,143712200006,banuri,"('طہارت', 'taharat')","('حیض، نفاس، استحاضہ', 'hayz-nifas-istihaza')","('جنابت ، حیض اور نفاس کے احکام', 'janabat-hayz-or-nifas-k-ahkam')"
18-09-2016,https://www.banuri.edu.pk/readquestion/تعویذات-اور-عملیات-سیکھنے-کا-شرعی-حکم/18-09-2016,تعویذات اور عملیات سیکھنے کا شرعی حکم,اسلام میں تعویذ کی شرعی حثیت کیا ہے؟ کیا تعویذ پہننا جائز ہے ؟ اور عامل کون ہوتا ہے؟ عاملوں کے پاس جا کر ان سے علم سیکھنا کیسا ہے؟,<p><p>قرآن کریم اسمائے حسنی ودیگر ادعیہ وغیرہ پر مشتمل تعویذ پہننا جائز ہے، نبی کریم صلی اللہ علیہ وسلم نے فرمایا کہ جب تم میں سے کوئی شخص نیند کے دوران گھبرا جائے تو یہ کلمات پڑھے : اعوذ بکلمات اللہ التامات من غضبہ وسوء عقابہ ومن شر عبادہ ومن شر الشیاطین وان یحضرون. حضرت عبداللہ بن عمر رضی اللہ عنہما اپنے سمجھدار بچوں کو یہ کلمات سکھاتے اور ناسمجھ بچوں کے لیے لکھ کر ان کے گلے میں لٹکادیتے تھے. (مصنف ابن ابی شیبۃ : 24013) علامہ ابن تیمیہ رحمہ اللہ فرماتے ہیں کہ کسی مصیبت زدہ اور مریض کے لیے قرآن کریم وذکر اللہ کو لکھنا اور اسے پلانا جائز ہے، آگے حضرت ابن عباس رضی اللہ کا قول نقل کیا ہے کہ عورت کے لیے ولادت مشکل ہوجائے تو یہ کلمات لکھے : بسم اللہ لا الہ الا اللہ العلی العظیم لا الہ الا اللہ الحلیم الکریم ... الخ اس کی مزید وضاحت کرتے ہوئے علی کا قول ذکر کیا ہے کہ ان کلمات کو کسی کاغذ پر لکھ کر عورت کے بازو میں لٹکایا بھی جاسکتا ہے. ( مجموع فتاوی شیخ الاسلام ابن تیمیۃ 19/ 64،65) علامہ ابن قیم رحمہ اللہ نے بھی زاد المعاد میں اس پر مفصل بحث کی یے، مذکورہ تفصیل سے معلوم ہوا کہ اصل مقصود پڑھنا ہے لیکن کم فہم بچوں اور کم علم لوگوں کے لیے تبرکا لکھ کر لٹکانا بھی جائز یے البتہ یہ ضروری ہے کہ تعویذ لٹکانے والا اسے محض ایک سبب شمار کرتے ہوئے اصل محافظ ومؤثر اللہ تعالی کو ہی سمجھے. آج کل عام طور پر تعویذات وغیرہ کا عمل کرنے والے کو عامل کہا جاتا ہے، لیکن بدقسمتی سے دیگر امور کی طرح اس میدان میں بھی ہر قسم کے لوگ داخل ہوگئے ہیں جس کی بنا پر کھرے کھوٹے کا فرق دشوار ہوگیا ہے، البتہ ضرورت کی بنا پر کسی صحیح العقیدہ وصاحبِ علم عامل سے یہ علم سیکھنا شرعا جائز ہے. واللہ اعلم</p></p>,143712200010,banuri,"('حظر و اباحت', 'mamnooaat-mubahat')","('تعویذات / عملیات', 'taweezat-amlyat')","('تعویذ ، دم درود کی حقیقت و احکام', 'taveez-dam-durood-ki-haqiqat-o-ahkam')"
09-09-2016,https://www.banuri.edu.pk/readquestion/ماہواری-کے-ایام-میں-صحبت-کرلینے-کی-صورت-میں-نکاح-کا-حکم/09-09-2016,ماہواری کے ایام میں صحبت کرلینے کی صورت میں نکاح کا حکم,کیا ماہواری کے ایام میں عورت کے ساتھ صحبت کرنے سے نکاح ٹوٹ جاتا ہے؟,<p><p>ماہواری کے ایام میں بیوی سے صحبت کرنا قرآن کریم کی رو سے حرام ہے لیکن ایسا کرلینے سے نکاح نہیں ٹوٹتا. واللہ اعلم</p></p>,143712200004,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
21-09-2016,https://www.banuri.edu.pk/readquestion/عید-غدیر-کی-شرعی-حیثیت/21-09-2016,عید غدیر کی شرعی حیثیت,عید غدیر کس وجہ سے منائی جاتی ہے؟ اوراس کی کیاحیثیت ہے؟ کیااس قسم کاکوئی تہوارمناناجائزہے؟,<p><p>نبی کریم صلی اللہ علیہ وسلم نے اپنے  آخری سفرحج سے مدینہ منورہ واپسی کے موقعہ پر غدیرخُم (جومکہ اورمدینہ کے درمیان ایک مقام ہے)پر خطبہ ارشادفرمایاتھا،اوراس خطبہ میں حضرت علی رضی اللہ عنہ کی نسبت ارشادفرمایاتھا''من کنت مولاہ فعلی مولاہ''جس کامیں دوست ہوں علی بھی اس کادوست ہے،اس خطبہ سے آنحضرت صلی اللہ علیہ وسلم کامقصود یہ بتلاناتھاکہ حضرت علی رضی اللہ عنہ اللہ کے محبوب اورمقرب بندے ہیں ، ان سے اورمیرے اہل بیت سے تعلق رکھنامقتضائے ایمان ہے،اوران سے بغض وعداوت یانفرت وکدورت ایمان کے منافی ہے،اورآنحضرت صلی اللہ علیہ وسلم کا غدیرخُم میں''من کنت مولاہ فعلی مولاہ''ارشادفرماناحضرت علی رضی اللہ عنہ کی خلافت کے اعلان کے لئے نہیں بلکہ حضرت علی رضی اللہ عنہ کی قدرومنزلت بیان کرنے اورحضرت علی رضی اللہ عنہ کی محبت کو ایک فریضہ لازمہ کے طورپر امت کی ذمہ داری قراردینے کے لئے تھا ،اورالحمدللہ!اہل سنت والجماعت اتباع سنت میں حضرت علی کرم اللہ وجہہ کی محبت کواپنے ایمان کاجزء سمجھتے ہیں۔</p><p>چونکہ یہ خطبہ ماہ ذوالحجہ میں ہی ارشادفرمایاتھا، اس لیے ایک فرقہ اس سے حضرت علی رضی اللہ عنہ کے لئے خلافت بلافصل ثابت کرتاہے،اورماہ ذوالحجہ کی اٹھارہ تاریخ کو اسی خطبہ کی مناسبت سے عید مناتاہے، اوراسے عید غدیرکانام دیاجاتاہے۔اس دن عید کی ابتداء کرنے والاایک حاکم معزالدولۃ گزراہے ،اس شخص نے 18ذوالحجہ 351ہجری کو بغدادمیں عیدمنانے کا حکم دیاتھااوراس کانام ''عید خُم غدیر''رکھا۔</p><p>جب کہ دوسری طرف ماہ ذوالحجہ کی اٹھارہ تاریخ کوخلیفہ سوم امیرالمومنین حضرت عثمان بن عفان رضی اللہ عنہ کی شہادت بھی ہے۔جس کاتقاضہ یہ ہے کہ اس دن اس طرح کی خرافات سے مسلمان دوررہیں۔</p><p>الغرض !دین اسلام میں صرف دوعیدیں اوردوہی تہوارہیں ، ایک عیدالفطر اوردوسری عیدالاضحیٰ ، ان دوکے علاوہ دیگرتہواروں  اورعیدوں کاشریعت میں کوئی ثبوت نہیں ، اس لئے نہ مناناجائزہے اورنہ ان میں شرکت درست ہے۔فقط واللہ اعلم</p></p>,143712200013,banuri,"('ایمان و عقائد', 'aqaed')","('بدعات اور رسوم', 'bidaat-rasoomat')","('رسومات، تعارف اور بعض رسمیں', 'rusomat-taaruf-aur-baaz-rasmayn')"
21-09-2016,https://www.banuri.edu.pk/readquestion/اسٹاک-ایکسچینج-میں-کاروبار-کے-لئے-استخارہ-کرنا/21-09-2016,اسٹاک ایکسچینج میں کاروبار کے لئے استخارہ کرنا,کیااسٹاک ایکسچینج میں کاروبارکے لئے استخارہ کرواناجائزہے؟,<p><p>دوباتیں سوال کے جواب سے قبل سمجھ لینی چاہئیں۔</p><p>(1)اسٹاک ایکسچینج میں شیئرز کا کاروبار چند شرائط کے ساتھ جائز ہے۔</p><p>1۔ جس کمپنی کے شیئرز کی خرید و فروخت کی جارہی ہو، خارج میں اس کمپنی کا وجود ہو، صرف کاغذی طور پر رجسٹرڈ نہ ہو اور نہ ہی اس کمپنی کے کل اثاثے نقد کی شکل میں ہوں بلکہ اس کمپنی کی ملکیت مین جامد اثاثے بھی موجود ہوں۔</p><p>2۔ کمپنی کا کل یا کم از کم اکثر سرمایہ حلال ہو۔</p><p>3۔ کمپنی کا اصل کاروبار جائز ہو، حرام اشیاء کے کاروبار پر مشتمل نہ ہو۔</p><p>4۔ شیئرز کی خرید و فروخت میں، خرید و فروخت کی تمام شرائط کی پابندی ہو۔</p><p>5۔ حاصل شدہ منافع کل کا کل شیئرز ہولڈرز میں تقسیم کیا جاتا ہو، (احتیاطی) ریزرو کے طور پر نفع کا کچھ حصہ محفوظ نہ کیا جاتا ہو۔</p><p>6۔ شیئرز کی خرید و فروخت کے دوران بالواسطہ یا بلاواسطہ سود اور جوے کے کسی معاہدے کا حصہ بننے سے احتراز کیا جاتا ہو۔اگر شیئرز کے کاروبار میں ان شرائط کی رعایت رکھی جائے تو یہ کاروبار جائز ہے، ورنہ نہیں۔</p><p>بہرصورت بہتر یہی ہے کہ اس کاروبار سے اجتناب کیا جائے، اس لیے کہ مارکیٹ میں ان تمام شرائط کے ساتھ شیئرز کا کاروبار بہت مشکل ہے، اس لیے اجتناب کا مشورہ دیا جاتا ہے۔</p><p>(2)کسی بھی جائزکام کے لئے استخارہ خود کرناچاہیے ،کسی اورسے استخارہ کرواناشریعت میں ثابت نہیں ہے۔</p><p>لہذا اگرمذکورہ بالاشرائط کالحاظ رکھاجاسکتاہے تومذکورہ کاروبارکے لئے خود استخارہ کرلینا چاہیے۔فقط واللہ اعلم</p></p>,143712200012,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('حصص / شیئرز', 'hisas-shares')"
24-09-2016,https://www.banuri.edu.pk/readquestion/زم-زم-كا-پانی-پینے-کا-طریقہ/24-09-2016,زم زم كا پانی پینے کا طریقہ,زمزم کا پانی کھڑے ہوکر پینا چاہیے یا بیٹھ کر؟ زمزم کا پانی کھڑے ہوکر پینا سنت ہے یا مستحب یا صرف جائز یا مکروہ؟,<p><p> زم زم کا پانی قبلہ رخ کھڑے ہوکرپینا مستحب ہے۔ ترمذی شریف کی حدیث میں حضرت عبداللہ ابن عباس رضی اللہ عنہ سے روایت ہے کہ رسول اللہ ﷺ نے زم زم کا پانی کھڑے ہوکر پیا ہے۔ البتہ کوئی بیٹھ کرپیے توبھی کوئی گناہ نہیں ،جائزہے۔فقط واللہ اعلم</p></p>,143712200021,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
26-07-2016,https://www.banuri.edu.pk/readquestion/بیٹی-یا-بیٹا-میں-سے-کوں-افضل-ہے/26-07-2016,بیٹی یا بیٹا میں سے کوں افضل ہے؟,اولاد میں بیٹی بہتر اور بیٹے بہترین ہیں، اس لیئے دعا میں بیٹا یعنی بہترین مانگنا چاہیئے، کیا اسلامی نظریہ کے مطابق یہ بات درست ہے؟,<p><p>اولاد اللہ پاک کی نعمت ہے، خواہ بیٹا ہو یا بیٹی۔ اصل اولاد کا نیک وصالح ہونا ہے ، صرف اپنی صنف کی وجہ سے بیٹے کو بیٹی پر کسی قسم کی برتری حاصل نہیں، اس لیئے یہ سوچ کسی طرح اسلامی نہیں کہ بیٹی بہتر اور بیٹا بہتر ین ہے۔ اگر اسلامی تاریخ کو دیکھا جائے تواسلامی معاشرہ  میں( جو حضور صلی ا للہ علیہ وسلم کے دور میں تھا ) بیٹی کو بڑی ترجیح دی جاتی ہے۔ حضور صلی اللہ علیہ وسلم نے فرمایا “ جس نے دو بچیوں کی جوان ہونے تک پرورش کی میں اور وہ ان دو انگلیوں کی طرح اکٹھے ہوں گے اور آپ نے انگلیوں کو ملایا۔“ ( صحیح مسلم ) حضور صلی اللہ علیہ وسلم نے فرمایا “ جس کسی کی لڑکی ہو پھر وہ اسے نہ زندہ درگور کرے نہ اس کی توہین کرے اور نہ لڑکے کو اس پر ترجیح دے اللہ تعالٰی اسے جنت میں داخل کرے گا ۔“ ( سنن ابوداؤد )</p><p>بیٹی کو حضور صلی اللہ علیہ وسلم نے رحمت کہا ہے۔ آپ صلی اللہ علیہ وسلم نے فرمایا جب باپ گھر کوئی چیز لیکر جائے تو بچوں میں سے پہلے بیٹی کو دے۔ حضور صلی اللہ علیہ وسلم اپنی بیٹی کو آتا ہوا دیکھتے تو پیار میں کھڑ ے ہو جاتے ۔ انکی پیشانی چومتے اور پاس بٹھاتے ، اسلام کے اندر بیٹی کو پالنا زیادہ ثواب کا کام ہے کیونکہ لڑکے پالنے سے آپ کا فائدہ ہوگا وہ کمائے گا کھلائے گا۔ بیٹی کو آپ نے صرف اللہ کی رضا کی خاطر پالنا ہے ۔ صرف اتنا عمل باپ اور دوزخ کے درمیان ایک دیوار حائل کر دیگا۔ اگر ان روایات کو دیکھا جائےتو بیٹی افضل ہوئی ۔دوسری طرف بیٹے کی اولیت پر بھی بہت کچھ کہا جاسکتا ہے ، اس لیئے ابتداء میں جیسے ہم نے کہا کہ محض صنف کی بناء پر ایک کو دوسرے پر فوقیت حاصل نہیں، فضیلت دوسرے عوارض کی بناء پر ہوسکتی ہے، ا حضرت مریم علیہا السلام پیدائش پر ان کے والدین کی خواہش چونکہ بیٹے کی تھی، اللہ جل شانہ نے قرآن کریم میں  فرمایا : لیس الذکر کالانثی کہ مریم کی قدر وقیمت خدا ہی جانتا ہے، جس طرح کے بیٹے کی ان کو خواہش تھی وہ اس بیٹی کو کہاں پہنچ سکتا ہے ۔  اور دوسری طرف جب زکریا علیہ السلام کے ہاں بڑھاپے تک اولاد نہیں تھی تو انھوں نے اپنے بڑھاپے کا سہارا اولاد نرینہ کی دعا کرکے مانگا اور اللہ جل شانہ ان کو بیٹے کی بشارت بھی دی اور نام تک بتادیا کہ بیٹا ہوگا اور نام اس کا یحی ہوگا۔ اس لیئے اللہ جل شانہ سے نیک صالح اولاد مانگنی چاہیئے کسی جنس کی تعیین کے بغیر، اگرچہ تعیین کے ساتھ  مانگنا بھی جائز ہے۔ جن کے ہاں بیٹے ہی بیٹے ہیں وہ بیٹی کے خواہشمندنظر آتے ہیں اور بیٹیوں والوں کے دل میں اولاد نرینہ کی خواہشیں پروان چڑھ رہی ہوتی ہیں۔البتہ بیٹا ہو یا بیٹی ،اللہ پاک کے فیصلہ پر راضی رہنا چاہیئے۔   واللہ اعلم</p></p>,143710200023,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
16-08-2016,https://www.banuri.edu.pk/readquestion/بلاغسل-امامت-کے-ساتھ-پڑھی-گئی-نمازوں-کا-حکم/16-08-2016,بلاغسل امامت کے ساتھ پڑھی گئی نمازوں کا حکم,مجھے غسل کی فرضیت کا علم نہ تھا، میرا خیال تھا کہ صرف بدن کا وہ ناپاک حصہ پاک کرلینے سے آدمی پاک ہوجاتا ہے، اور نماز پڑھ سکتا ہے، اور میں اگلے دن غسل کرلیتا تھا، میں نے اس حالت میں آفس میں بہت سی نمازوں کی امامت بھی کی ہے، اب پوچھنا یہ چاہتا ہوں:1- ان نمازوں کا کیا حکم ہوگا؟ 2- اگر نمازیں نہیں ہوئیں تو مجھے کتنی نمازیں لوٹانی ہوں گی؟ اس لیے کہ مجھے تو یاد بھی نہیں ہیں. 3- اس صورت میں نمازیوں کو کس طرح بتاؤں؟ بہت سے ساتھی آفس چھوڑ کر جاچکے ہیں، اور جو موجود ہیں اگر ان کو بتادیا تو آفس میں بہت  بدنامی ہوگی، اور مجھے سخت ردعمل کا سامنا کرنا پڑے گا.,<p><p>مذکورہ صورت میں اول تو سچے دل سے ندامت کے ساتھ استغفار کریں کہ اتنے زمانے تک دین کے ایک بنیادی حکم کا علم ہی نہ ہوا، اور اس دوران اتنی نمازیں بلاغسل و وضو ادا کیں، بلکہ امامت بھی کی۔</p><p>1،2- تلافی کی صورت یہ ہے کہ بلوغ کے بعد سے اس وقت تک محتاط اندازہ لگائیں کہ کتنی نمازیں اس حالت میں ادا ہوئی ہیں، اور ان نمازوں کی قضا شروع کرلیں، ہر فرض نماز کے ساتھ ایک قضا نماز بھی پڑھ لیں تو ان شاء اللہ سہولت سے قضا نمازیں پوری ہوجائیں گی.</p><p>3- دنیا کی چند روزہ زندگی کی نیک نامی یا بدنامی بھی عارضی ہے، حقیقت یہ ہے کہ دینی امور میں یوں اپنی غلطی کا اعتراف کرلینے سے لوگوں کے دلوں میں قدر گھٹتی نہیں بڑھتی ہی ہے، اس لیے آپ آخرت کی پکڑ سے بچاؤ کو مقدم رکھیں اور جن لوگوں نے اس دوران آپ کی امامت میں نمازیں ادا کی ہیں، ان میں سے جتنے لوگوں تک اطلاع پہنچاسکتے ہیں انہیں اطلاع دیں، البتہ ان نمازوں کے فاسد ہونے کی وجہ بتانا ضروری نہیں، اپنی عزتِ نفس کا لحاظ رکھتے ہوئے سببِ فساد کو مبہم رکھ سکتے ہیں۔فقط واللہ اعلم</p></p>,143711200021,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
05-09-2016,https://www.banuri.edu.pk/readquestion/زکوۃ-سے-متعلق-متفرق-سوالات/05-09-2016,زکوۃ سے متعلق متفرق سوالات,1۔میرے پاس ساڑھے سات تولہ سونا ہے،کیازکوۃ دینے کے لیے اس سے زائد رقم کوبھی جمع کرناہوگا؟2۔دوسراسوال یہ ہے کہ کیامیں ہرمہینے اپنی تنخواہ کی رقم سے زکوۃ دے سکتاہوں؟3۔تیسرا سوال یہ ہے کہ میں قربانی کے لیے پیسے الگ جمع کرتاہوں کیاان پر زکوۃ واجب ہوگی؟,<p><p>جس شخص کی ملکیت میں ساڑھے سات تولہ سوناموجودہو اس پرسال گزرجانے کی صورت میں زکوۃ واجب ہوجاتی ہے،چاہے مزیدرقم موجودہویانہ ہو۔لہذا اگرآپ کی ملکیت میں ساڑھے سات تولہ سوناموجودہے توآپ صاحب نصاب ہیں ،مزیدرقم جمع کرنازکوۃ کے واجب ہونے کے لیے شرط نہیں ،ساڑھے سات تولہ سونے کی زکوۃ اداکرناآپ پر واجب ہے۔اس کی صورت یہ ہے کہ جس دن سال پوراہورہاہواس دن سونے کی قیمت فروخت لگاکراس کی زکوۃ اداکریں ۔</p><p>2۔اگرآپ  تنخواہ میں سے ہرماہ تھوڑی تھوڑی رقم زکوۃ کی مد میں اداکرناچاہتے ہیں  تویہ صورت درست  ہے۔</p><p>3۔جورقم آپ قربانی کے لیے جمع کرتے ہیں ،اگرزکوۃ کی ادائیگی کے دن ،یعنی سال پورا ہوجانے کی صورت میں جس دن آپ زکوۃ کاحساب لگاتے ہیں اس دن وہ رقم آپ کے پاس جمع ہوتواسے بھی زکوۃ کے حساب میں شمارکریں گے۔اوراگرقربانی سے کچھ ماہ قبل رقم جمع کرنی شروع کی اورقربانی کے ایام میں قربانی میں خرچ کردی ،اورزکوۃ اداکرنے کے دن وہ رقم موجودنہیں تھی بلکہ خرچ ہوچکی تھی تواس صورت میں اس رقم پرزکوۃ نہیں ہوگی۔فقط واللہ اعلم</p></p>,143712200001,banuri,"('زکات', 'zakat')","('زکوٰۃ / صدقات', 'zakat-sadaqat')","('سونے ، چاندی اور نقد کی زکوٰۃ', 'sonay-chandi-or-naqad-ki-zakat')"
29-08-2016,https://www.banuri.edu.pk/readquestion/قبروں-پر-اگنے-والے-پودوں-کا-حکم/29-08-2016,قبروں پر اگنے والے پودوں کا حکم,قبر کے اوپر پودے اُگ جائیں تو ان کا کیاکرناچاہیے؟ براہ کرم حکم بتادیجیے۔,<p><p>قبر پر موجود ہرے پودوں اورہری گھاس کے کاٹنے کوعلماء نے منع لکھاہے،کیونکہ ہری گھاس پودے اللہ تعالیٰ کی تعریف اورحمد بیان کرتے ہیں اورکاٹنے کی صورت میں مردے اس کے فوائد سے محروم ہوجاتے ہیں،البتہ خشک پودے اورگھاس کاٹنے کی اجازت ہے۔(فتاویٰ رحیمیہ 9/43، کتاب الوقف ،دارالاشاعت)</p></p>,143711200038,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
30-08-2016,https://www.banuri.edu.pk/readquestion/ماربل-اور-ٹائل-پر-تیمم-کا-حکم/30-08-2016,ماربل اور ٹائل پر تیمم کا حکم,ٹائلز پرتیمم کرسکتے ہیں یانہیں؟,<p><p>ماربل اور ٹائل دونوں چونکہ زمین کی جنس میں سے ہیں ، لہذا ان دونوں پر تیمم کرنادرست ہے ، بشرطیکہ ماربل اور ٹائل پر کوئی ایسی چیز نہ لگائی گئی ہوجوزمین کی جنس سے نہ ہو،مثلاً پلاسٹک یاکانچ وغیرہ کی تہہ ان پر نہ ہو۔فقط واللہ اعلم</p></p>,143711200039,banuri,"('طہارت', 'taharat')","('تیمم', 'tayammum')","('تیمم/موزوں پر مسح', 'tayammum')"
05-09-2016,https://www.banuri.edu.pk/readquestion/جس-جانور-كے-سينگ-جڑ-سے-كاٹ-دئے-گئے-هوں-اس-كي-قربانى/05-09-2016,جس جانور كے سينگ جڑ سے كاٹ دئے گئے هوں اس كي قربانى,کیاکٹے ہوئے سینگ والے جانورکی قربانی درست ہے؟یعنی ایساجانور جس کے سینگ جڑ سے کاٹ دیئے گئے ہوں ،اس جانورکی قربانی کرناجائزہے؟,<p><p>جس جانورکے سینگ جڑ سے ٹوٹ گئے ہوں یاجڑسے اکھاڑ دیئے گئے ہوں جس کااثر دماغ پر ہوا ہو توایسے جانورکی قربانی درست نہیں ہے۔فقط واللہ اعلم</p></p>,143712200002,banuri,"('عبادات', 'ebadat')","('ذبیحہ / قربانی', 'zabiha-qurbani')","('قربانی کا جانور', 'qurbani-ka-janwar')"
29-08-2016,https://www.banuri.edu.pk/readquestion/خاص-ايام-ميں-عورت-سے-ملنے-كا-حكم/29-08-2016,خاص ايام ميں عورت سے ملنے كا حكم,عورت سے اس کے ایام میں صحبت کرنے کے بارے میں شریعت کاکیاحکم ہے؟رہنمائی فرمادیں۔,<p><p>عورت سے اس کے ایام ماہواری میں صحبت کرناحرام اورگناہ کبیرہ ہے.فقط واللہ اعلم</p></p>,143711200037,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('میاں ، بیوی کے حقوق', 'mian-biwi-k-huqooq')"
29-04-2016,https://www.banuri.edu.pk/readquestion/جھگڑے-کے-فیصلہ-کے-بعد-جانور-ذبح-کرنا/29-04-2016,جھگڑے کے فیصلہ کے بعد جانور ذبح کرنا,پٹھان لوگوں میں رواج ہے کہ صلح میں مجرم لوگ اپنے ساتھ بھیڑوغیرہ لاتے  ہیں اورجانب مقابل لوگوں کودیتے ہیں اوروہ اس کوذبح کرکے کھاتےہیں، لیکن کبھی ایساہوتاہےکہ وہ اس بھیڑکونہیں لیتے ہیں تومجرم لوگ ان کوکہتےہیں کہ اگرآپ نہیں کھاتے ہیں توصرف ذبح کرلوپھرصدقہ کرلو ۔اگرصدقہ بھی نہیں کرتے ہوتوپھرمجھ کوواپس دیدوں۔اب امرمطلوب یہ ہے کہ شریعت مطہرہ میں ان صورتوں کاکیاحکم ہے ؟ اوراگر ان باتوں میں سے ایک بات نہ ہو توپھرصلح میں بھیڑ  یا اورکوئی جانور لیجاناکیساہے؟,<p><p>1۔فریقین کے درمیان صلح صفائی اورجھگڑے کے ختم ہونے کی صورت میں اگرکوئی شکرانے کے طورپراپنی رضاوخوشی سے بغیرکسی جبرواکراہ کے جانورذبح کرتاہے تویہ صورت جائزہے۔اور</p><p>2۔ اگراس کورواج بنالیاجائے اوراس طرح لازم کردیاجائے کہ فریق مخالف کے افرادپرچاہے وہ امیرہوں یاغریب ہرحال میں جانوروں کاذبح کرناضرروی ہو،یا</p><p>3۔اس ذبح کومالی جرمانہ کے طورپربطور سزاواجب قراردیاجاتاہو،تو ایسی صورتوں میں ذبح جائز لیکن ایسا رواج ناجائز ہوگا کیونکہ کسی مسلمان کا مال بغیر اس کی دلی رضامندی کے جائز نہیں</p><p>۴۔اوراگر ذبح کسی کے نام پر ہو یا اس  کی خوشنودی کے لیے ہوتویہ ذبح لغیراللہ ا،اس صورت میں ذبح ہی ناجائز اور جانور مردار کے حکم میں ہوگا۔لہذا لہذا  پہلی صورت کے علاوہ بقیہ صورتوں میں ان جانوروں کاذبح کرنااورکھاناجائزنہ ہوگا۔فقط واللہ اعلم</p></p>,143707200027,banuri,"('معاملات', 'muamlat')","('حدود / قصاص', 'hudood-qisas')","('تعزیری سزائیں', 'ta-zeeri-sazayen')"
13-08-2016,https://www.banuri.edu.pk/readquestion/ہاوس-بلڈنگ-لون-لینا-جائز-ہے/13-08-2016,ہاوس بلڈنگ لون لینا جائز ہے؟,عرصہ چوبیس سال سے ہم ایک گھر میں رہ رہے ہیں، اب جگہ کم پڑ رہی ہے، ہم اس گھر کو بیچ کر دوسرا گھر لینا چاہتے ہیں، لیکن نئے گھر کی قیمت ہم اپنی جمع پونجی سے ادا نہیں کر سکتے ہیں، کیا ہم ہاوس بلڈنگ لون لے سکتے ہیں؟,<p><p>ہاوس بلڈنگ لون چونکہ  سود ی قرضہ سکیم ہے اس لیے یہ قرضہ لینا جائز نہیں ہے، کوشش کریں کہ کہیں سے بلاسود قرض مہیا ہو جائے۔ سودی معاملہ اللہ سے جنگ ہے، اور اللہ سے جنگ کر کے نئے گھر کی بنیاد رکھنا بہت ہی بے برکت اقدام ہوگا، اس لیے اس اقدام سے گریز کریں۔</p></p>,143711200016,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('سودی قرضہ کی لین دین', 'soodi-qarzay-ki-layn-dayn')"
26-07-2016,https://www.banuri.edu.pk/readquestion/مالی-پریشانی-کا-حل/26-07-2016,مالی پریشانی کا حل,میرے والد کو آج کل کچھ مالی پریشانیاں ہیں، اور مستقل کافی عرصے سے جاری ہیں، آپ براہ کرم اس مسئلے کا حل بیان کر دیں۔,<p><p>مشکلات کے حل کے لیے مسنون عمل صلاۃ الحاجۃ اور صلاۃ التوبۃ کا اہتمام ہے۔ دو رکعت نماز حاجت برآری کی نیت سے ادا کرنے کا اہتمام کریں اور صلوۃ الحاجۃ کی مسنون دعا پڑھ کر  اللہ کے سامنے اپنی حاجات  کو پیش کرتے رہیں، اسی طرح وقتا فوقتا دو رکعت گناہوں سے سچی توبہ کی نیت سے پڑھتے رہیں، ان شاء اللہ جلد ہی اللہ تعالی پریشانیوں کے حل کا کوئی نہ کوئی سامان پیدا  فرما دیں گے۔</p><p>نماز حاجت کی مسنون دعا یوں ہے:</p><p>لا الہ الا اللہ الحلیم الکریم سبحان اللہ رب العرش العظیم والحمد للہ رب العالمین أسألک موجبات رحمتک وعزائم مغفرتک والغنیمۃ من کل بر والسلامۃ من کل اثم أسألک أن لا تدع لی ذنبا الا غفرتہ ولا ہما الا فرجتہ ولا حاجۃ ہی لک رضا الا قضیتہا لی۔( ابن ماجہ، السنن، کتاب اقامۃ الصلاۃ والسنۃ فیہاا، باب ما جاء فی صلاۃ الحاجۃ، 2 : 171، 172، رقم : 1384</p></p>,143710200022,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('مسنون دعائیں', 'musnoon-duayen')"
25-08-2016,https://www.banuri.edu.pk/readquestion/میراث-میں-حصے/25-08-2016,میراث میں حصے,سن ۲۰۱۵ میں میرے دادا کا انتقال ہوا، اور انہوں نے ترکے میں دو جائیدادیں چھوڑی ہیں، مجھے پوچھنا یہ ہے کہ ان کے بیٹوں اور بیٹیوں کا جو حصہ اس جائیداد میں ان کی زندگی میں تھا کیا وہی ان کے مرنے کے بعد بھی ہوگا؟,<p><p>واضح رہے کہ مذکورہ جائیداد جب مرحوم دادا کی مکمل ملکیت تھی، تو ان کی زندگی میں ان کے بیٹوں اور بیٹیوں کا  اس جائیداد میں کوئی حصہ نہیں تھا، دادا کے فوت ہو جانے کے بعد اس جائیداد کی تقسیم میں بیٹیوں کو  اکہرا اور بیٹوں کو دوہرا حصہ ملے گا۔</p></p>,143711200032,banuri,"('معاملات', 'muamlat')","('وراثت / وصیت', 'wirasat-wasyat')","('ورثاء اور ان کے حصص', 'wurasa-or-un-k-hisas')"
13-08-2016,https://www.banuri.edu.pk/readquestion/روایت-علم-حاصل-کرو-خواہ-چین-جانا-پڑے-کی-تحقیق/13-08-2016,روایت علم حاصل کرو خواہ چین جانا پڑے کی تحقیق,"حدیث :"" علم حاصل کرو خواہ تمہیں چین جانا پڑے"" کی تحقیق مطلوب ہے، اس حدیث کی سندی حیثیت کیا ہے ؟ آیا اس کو بیان کیا جاسکتا ہے؟","<p><p>یہ روایت ان الفاظ کے ساتھ ملتی ہے: ""اطلبوا العلم ولو بالصین"". یعنی ""علم حاصل کرو اگرچہ تمہیں چین جانا پڑے"". اور اسے امام بیہقی رحمہ اللہ نے ""شعب الایمان"" میں اور خطیب بغدادی رحمہ اللہ نے ""کتاب الرحلۃ"" میں اپنی سندوں کے ساتھ حضرت انس رضی اللہ عنہ سے مرفوعا ذکر کیا ہے، لیکن اکابر محدثین نے ان سندوں کو ضعیف قرار دیا ہے، چنانچہ امام ابن حبان نے اس کو باطل قرار دیا اور امام ابن جوزی رحمہما اللہ نے موضوع روایات سے متعلق اپنی کتاب میں اس روایت کو بھی ذکر کیا ہے، اس لیے محدثین کے بیان کردہ قواعد کی روشنی میں اس حدیث کو بیان کرنا درست نہیں. یاد رہے کہ بعض اہلِ علم نے تاریخی واقعات وقرائن سے اس روایت کی تائید پیش کرکے اسے حدیث ثابت کرنے کی کوشش کی ہے، لیکن محدثین کے ہاں جب سندا روایت کا ثبوت نہ ہو تو خارجی قرائن سے وہ ثابت قرار نہیں پاتی. مزید تفصیل کے لیے دیکھیں: المقاصد الحسنۃ للسخاوی کشف الخفاء للعجلونی الموضوعات لابن الجوزی وغیرہ، واللہ اعلم</p></p>",143711200018,banuri,"('علوم و فنون', 'uloom-funoon')","('حدیث و سنت', 'hadees-sunnat')","('حدیث کا معنی، مفہوم اور اقسام', 'hadees-ka-mana-mafhom-aur-aqsaam')"
23-08-2016,https://www.banuri.edu.pk/readquestion/موقوفہ-زمین-سے-نفع-کی-شرط-لگانا/23-08-2016,موقوفہ زمین سے نفع کی شرط لگانا,کیا فرماتے ہیں مفتیان کرام اس مسئلے کے بارے میں کہ: اگر کوئی شخص اس شرط پر مسجد کے پا نی کے لیے کنو یں کی زمین دے کہ آپ کنو اں کھودنے کے بعد اس کا پانی مجھے بھی اپنے ہوٹل یا گیسٹ ہا ؤس کے لیے دیں۔ اس کے بدلے جو میں آپ کو مفت زمین دے رہا ہوں ۔کیا یہ شرط لگانا جا ئز ہے ؟,<p><p>مذکورہ شخص مسجدکے کنویں کے لیے زمین دیتے وقت اپنے لیے  پانی کی سہولت کی شرط لگاتاہے تویہ شرط لگانادرست ہے،یہ شخص اس شرط کی بناپرکنویں سے پانی حاصل کرسکتاہے۔ فقط واللہ اعلم</p><p> </p></p>,143711200029,banuri,"('نماز', 'salat')","('مسجد کے آداب و احکام', 'masjid-k-aadab-o-ahkaam')","('مسجد کے آداب و احکام', 'masjid-k-aadab-o-ahkam')"
13-08-2016,https://www.banuri.edu.pk/readquestion/پاکستان-میں-موجود-میک-ڈونلڈ-اور-کے-ایف-سی-کھانے-کا-حکم/13-08-2016,پاکستان میں موجود میک ڈونلڈ اور کے ایف سی کھانے کا حکم؟,پاکستان میں میک ڈونلڈ اور کے ایف سی کا کھانا کھانے کی اجازت ہے ، حلال وحرام کے اعتبار سے کیا مسئلہ ہے؟,<p><p>ان دونوں اداروں کی مرغی کے بارے  میں غالب اطلاعات  یہ ہیں کہ ان کا ذبیحہ غیر شرعی طور پر مشینی ہوتا ہے اس لیئے احتیاط کا تقاضا یہ ہے جب تک ان کی تصدیق کسی  مستند حلال اتھارٹی سے نہ ہوجائے اس وقت تک ان کا کھانا نہ کھایا جائے ۔ واللہ اعلم  </p></p>,143711200015,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
30-05-2016,https://www.banuri.edu.pk/readquestion/عورتوں-کی-تبلیغی-جماعت-کی-شرعی-حیثیت-اور-دارالعلوم-دیوبند-کا-فتوی/30-05-2016,عورتوں کی تبلیغی جماعت کی شرعی حیثیت اور دارالعلوم دیوبند کا فتوی,میری نظر  کے سامنے دارالعلوم دیوبند کا فتوی ہے جس میں انھوں نے مستورات کی جماعت کو ناجائز کہا ہے،  میرے دماغ میں اس دن سے یہ سوال چل رہا ہے کہ اگر خیر القرون میں عورتیں سفر نہیں کرتی تھیں اور جماعتوں میں نہیں جاتی تھیں، تو خیر القرون میں تو عورتوں کے مدارس بھی نہیں تھے، تصوف والے حضرات عورتوں کو جمع کرتے ہیں دینی محافل میں، تو یہ دین کے شعبے بھی ناجائز ہوئے۔ دارالعلوم دیوبند کے فتوے کالنک یہ ہے: http://www.darulifta-deoband.com/home/ur/Dawah--Tableeg/59863 اب یا تو اس فتوے کو رد کریں،یا پھر ثابت کریں کہ مستورات کی جماعتیں ناجائز اور بنات کے مدارس جائز ہیں، اور دونو ں پر دلیل بھی دیں۔,"<p><p style=""text-align:justify;"">عورتوں کو تبلیغی جماعت میں بھیجنے کے سلسلے میں علمائے عصر کے دونظریے اور دو رائے ہیں، بعض علماء و اکابر نے تبلیغی اہمیت اور احساس کے باوجود مفاسد کے غالب ہونے کے پہلوکو مد نظر رکھ کر اجازت نہیں دی، اور بعض دوسرے علمائے کرام نے عصرحاضر کے لوگوں میں دین سے غفلت، اسلامی تہذیب سے بعد و دوری، علوم اسلامیہ کی تحصیل و ترویج سے سستی و بیزاری وغیرہ دیگر حقائق نیز تبلیغی جماعت کے فوائدِ کثیرہ, من جملہ ان کے لوگوں میں اس کے ذریعہ علوم دینیہ کی تحصیل کا شوق و جذبہ، سنت نبوی علیہ الصلاة و السلام سے  لگاؤ، شریعت ِ اسلامی و تہذیب محمدی صلی اللہ تعالی علیہ وسلم کی ترویج و اشاعت کا شوق و عزم وغیرہ پہلوؤں کے پیشِ نظر رکھ کر چند اہم و ضروری شرائط کے ساتھ اس کی اجازت دی ۔دارالعلوم دیوبند اور ہماری جامعہ کی رائے احتیاط اور عورتوں کی عصمت وتحفظ کے پیش نظر عدم جواز کی ہے،  جس کی تفصیل دارالعلوم دیوبند کے محولہ بالافتوی میں موجود ہے۔ اجتہادی مسائل  میں علماء امت کا یہ اختلاف نیا نہیں، دسیوں مسائل میں علماء میں اس نوعیت کا اختلاف رائے موجود ہے۔اس لیئے سائل کو جن علماء کی رائے پر زیادہ اعتماد ہو ان کی رائے پر عمل کرسکتا ہے، کسی ایک جانب شدت اختیار کرنا مناسب نہیں ۔ یہی صورتحال اہل تصوف کے اجتماعات میں عورتوں کی شرکت کی بھی ہے، بعض احتیاطا ناجائز اور بعض شرائط کے ساتھ اجازت دیتے ہیں۔</p><p style=""text-align:justify;"">اب رہی سائل کی یہ بات کہ جب خیر القرون میں مستورات کی جماعت کا ثبوت نہیں تو بنات کے مدارس کا ثبوت بھی تو نہیں، وہ کیوںکر جائز ٹھہرے؟ یاد رہے اس سے متعلق بھی علماء کرام کی دو رائے ہیں، بعض منع کے قائل ہیں ، اور خواتین کی تعلیم وتربیت  اور دینی ضروریات کو ان کی دیگر ضروریات  کی طرح  ان  کے محارم کے ذمہ قراردیتے ہیں، جیسے کے بعض روایات میں اس کی تصریح ملتی ہے، جب کہ دیگر علماء مردوں کی طرف سے اس ضرورت کو پورا نہ کرنے یا کما حقہ نہ نباہنے کی وجہ سے اجازت دیتے ہیں۔اور قرون اولی میں اس کا ثبوت نہ ہونے کا جواب  مفتی اعظم ہند، مفتی کفایت اللہ صاحب رحمہ اللہ نے کفایت المفتی میں دیا ہے، اسی کے  نقل  پر اکتفا  کیا جاتا ہے۔ حضرت مفتی صاحب رقم طراز ہیں:</p><p class=""indent"" style=""text-align:justify;"">                                                          زنانہ مدارس کی تشکیل اگر قرون اولی میں نہیں تھی تو کوئی حرج نہیں؛ کیوں کہ لڑکوں کے اسکول اور مدرسے بھی ماضی میں نہ تھے، پھر بھی امت محمدیہ کے تمام علماء اس کے جواز کے قائل ہیں اور مردانہ مدارس میں پڑھتے پڑھاتے چلے آرہے ہیں۔ فرائض اسلامیہ اور واجبات شرعیہ خواہ عبادات سے ہوں خواہ معاملات میں سے ان کی تعلیم فرض ہے، اور علوم مستحبہ مثلا صلحاء وعلماء کے تذکرے اور عبرت آموز تاریخی روایات اور اخلاقیات وگیرہ کی تعلیم مستحب ہے اور فنون کی تعلیم مباح ہے۔ (ج:۲،ص: ۳۵)</p><p style=""text-align:justify;""><span>بنات کے مدارس کے بارے میں ہماری رائے یہی ہے کہ   اپنے شہر/ علاقے  کی ہی کسی مستند و محفوظ  تعلیم گاہ  میں  ستر ،  پردے اور دیگر شرعی احکام  کی مکمل پابندی کے  ساتھ   ضروری دینی تعلیم حاصل  کی جائے۔</span></p><p style=""text-align:justify;"">امید ہے اس تفصیل سے سائل کا ذہن صاف ہوگیا ہوگا۔ اللہ پاک ہمیں راہ حق کی رہنمائی عطا فرمائیں ۔ آمین ، فقط واللہ اعلم</p></p>",143708200046,banuri,"('علوم و فنون', 'uloom-funoon')","('امر بالمعروف و نہی عن المنکر', 'tableegh-tadrees')","('مروجہ تبلیغ کا حکم', 'murawwaja-tabligh-ka-hukum')"
21-08-2016,https://www.banuri.edu.pk/readquestion/پیر-کی-تعریف-میں-غلو-کرنا-درست-نہیں/21-08-2016,پیر کی تعریف میں غلو کرنا درست نہیں,"ہمارے ہاں ایک صاحب نے اپنے پیر کی تعریف میں کہا کے""پیر صاحب کی جوتیوں کا تلوا بھی میری داڑھی سے زیادہ محترم ہے"" اس پر ہنگامہ ہوگیا کہ ان صاحب نے داڑھی کی توہین کی ہے ، براہ کرم رہنمائی فرمائیں ۔",<p><p>مذکورہ شخص کی یہ گفتگوسخت غلو ،بے ادبی اورکھلی ہوئی جہالت ہے،ایسے شخص کواس طرح کلمات سے توبہ کرنی چاہیے اورآئندہ ایسی گفتگوسے اجتناب کرناچاہیے۔پیر کا ادب واحترام اپنی جگہ مگر احترام کے ضمن میں دینی شعائر  کی بے ادبی سخت نادانی ہے۔فقط واللہ اعلم</p></p>,143711200027,banuri,"('ایمان و عقائد', 'aqaed')","('کفر و شرک اور ان کے احکام', 'kufr-o-shirk-aur-un-k-ahkam')","('کفر و شرک اور ان کی اقسام', 'kufr-o-shirk-aur-un-ki-aqsaam')"
22-08-2016,https://www.banuri.edu.pk/readquestion/ظالم-دشمن-سے-حفاظت-کے-لیے-کیا-کرے/22-08-2016,ظالم دشمن سے حفاظت کے لیے کیا کرے؟,جب ظالم کا ظلم ناقابلِ برداشت ہوجائے اور وہ گھر کی عزت خاک میں ملانا چاہتا ہو تو اس صورت حال میں کیا دعا، وظیفہ یا ورد کریں؟,"<p><p>آپ فرض نماز باجماعت، تلاوتِ قرآن اور استغفار کی کثرت کا اہتمام کریں، گھر والوں کو بھی اس کی تاکید کریں اور درج ذیل اعمال بھی کریں، ان شاء اللہ کوئی آپ کا اور گھر والوں کا بال بیکا نہیں کر سکے گا: 1- شیخ الحدیث مولانا زکریا کاندھلوی رحمہ اللہ نے "" منزل"" کے نام مختلف قرآنی دعاؤں پر مشتمل مختصر سا رسالہ مرتب کیا ہے، جو بازار میں عام ملتا ہے، روزانہ ایک بار ان آیات کا پڑھ لیں اور اسے اپنی زندگی کا معمول بنالیں. 2- یہ دو دعائیں کثرت سے پڑھیں : حَسْبُنَا اللہُ وَنِعْمَ الْوَکِیْلْ نِعْمَ المَوْلیٰ وَنِعْمَ النَّصِیْر اور اللھم اسْتُرْ عَوْرَاتِنَا وآمِنْ رَوْعَاتِنَا.</p></p>",143711200028,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('اوراد ووظائف', 'aurad-o-wzaif')"
19-08-2016,https://www.banuri.edu.pk/readquestion/بچوں-کو-پولیو-کے-قطرے-پلانے-کا-حکم/19-08-2016,بچوں کو پولیو کے قطرے پلانے کا حکم,پولیو کے قطروں کا کیا حکم ہے؟ آیا بچوں کو پلانا چاہیے یا نہیں؟,<p><p>درست ہے تاہم پلانے پر جبر درست نہیں۔</p></p>,143711200025,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('انگریزی / یونانی / ہومیوپیتھک علاج معالجہ', 'angrezi-unani-homeopathic-ilaj-mualja')"
15-08-2016,https://www.banuri.edu.pk/readquestion/قبر-پر-پانی-چھڑکنے-کی-شرعی-حیثیت/15-08-2016,قبر پر پانی چھڑکنے کی شرعی حیثیت,تدفین کے موقع پر قبر کے اوپر پانی ڈالنے کی شریعت میں کیا حیثیت ہے؟ اور کس وجہ پانی ڈالا جاتا ہے؟,<p><p>تدفین کے موقع پر مٹی ڈالنے کے بعد پانی چھڑکنا مستحب ہے، اور اس کی اصل وجہ تو یہ ہے کہ خود نبی کریم صلی اللہ علیہ وسلم نے حضرت سعد اور اپنے صاحب زادے حضرت ابراہیم رضی اللہ عنہما کی قبر پر پانی چھڑکا تھا اور حضرت عثمان بن مظعون رضی اللہ عنہ کی قبر پر پانی چھڑکنے کا حکم فرمایا تھا، ظاہری وجہ یہ سمجھ میں آتا ہے کہ پانی کے چھڑکنے سے قبر کی مٹی بیٹھ جاتی ہے اور ہوا سے گرد کے ساتھ اڑنے سے بچ جاتی ہے. واللہ اعلم</p></p>,143711200019,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
19-08-2016,https://www.banuri.edu.pk/readquestion/سنت-غیرمؤکدہ-پڑھنے-کا-طریقہ/19-08-2016,سنت غیرمؤکدہ پڑھنے کا طریقہ,کیا سُنت غیر موکدہ اور سُنت موکدہ پڑھنے کا طریقہ الگ ہے؟ عصر اور عشاء کی سُنت کس طرح پڑھی جاتی ہیں؟,<p><p>سنت مؤکدہ،سنت غیرمؤکدہ،نفل اوروترکی تمام رکعتوں میں سورہ فاتحہ کے بعد سورۃ ملانالازمی ہے۔جبکہ فرض نمازکی صرف پہلی دورکعتوں میں سورہ فاتحہ کے ساتھ سورۃ ملائی جاتی ہے۔</p><p>البتہ سنت غیرمؤکدہ اورنفل نمازمیں (چاررکعات ایک ساتھ پڑھی جائیں تو)تیسری رکعت کوثناء اورتعوذسے شروع کرنااورپہلے قعدہ میں تشہدکے ساتھ درود شریف بھی پڑھناافضل ہے۔اگرکوئی شخص صرف تشہدپراکتفاکرے اور تیسری رکعت میں ثناء اورتعوذنہ پڑھے تب بھی کوئی حرج نہیں۔(آپ کے مسائل اور ان کاحل3/397،ط:لدھیانوی)</p></p>,143711200024,banuri,"('نماز', 'salat')","('سنن و نوافل', 'nawafil')","('سنن و نوافل', 'sunan-o-nawafi')"
17-08-2016,https://www.banuri.edu.pk/readquestion/فوٹوگرافی-کا-کاروبار-کرنا/17-08-2016,فوٹوگرافی کا کاروبار کرنا,یہ پوچھناتھاکہ فوٹوگرافی کاکاروبارکرناکیساہے؟یافوٹوگرافی کے لئے دکان کھولناکیساہے؟قرآن وحدیث کی روشنی میں جواب دیں۔,<p><p>جاندارکی تصویربناناحرام ہے ، خواہ انسان کی تصویرہویاحیوان کی ،حدیث شریف میں اس پرسخت وعیدیں وادردہوئی ہیں۔البتہ ایسی تصاویرجوغیرجاندارکی ہوں جیسے  پھول پتیاں ، درخت، آسمان وغیرہ بنے ہوئے ہوں،یہ درست ہے۔ حدیث شریف میں ہے:</p><p><strong>حضرت ابوطلحہ رضی اللہ عنہ کہتے ہیں کہ نبی کریم صلی اللہ علیہ وسلم نے فرمایا:فرشتے اس گھر میں داخل نہیں ہوتے جس میں تصویرہواورنہ اس گھر میں داخل ہوتے ہیں جس میں کتاہو۔(مشکوۃ،مظاہرحق ،باب التصاویر4/226،ط:دارالاشاعت کراچی)</strong></p><p>دوسری حدیث میں ہے:</p><p><strong>حضرت عبداللہ بن مسعودرضی اللہ عنہ کہتے ہیں کہ میں نے رسول کریم صلی اللہ علیہ وسلم کویہ فرماتے ہوئے سناکہ:''خداکے ہاں سخت ترین عذاب کامستوجب،مصورہے''۔(مشکوۃ:385،ط:قدیمی)</strong></p><p><strong>حضرت ابن عباس رضی اللہ عنہ کہتے ہیں کہ میں نے رسول کریم صلی اللہ علیہ وسلم کویہ فرماتے ہوئے سناکہ''ہرمصوردوزخ میں ڈالاجائے گااوراس کی بنائی ہوئی ہرتصویرکے بدلے ایک شخص پیداکیاجائے گاجوتصویربنانے والے کودوزخ میں عذاب دیتارہے گا۔حضرت ابن عباس رضی اللہ عنہ نے فرمایاکہ ''اگرتمہیں تصویربنانے کی ضرورت ہی ہوتودرختوں یاکسی غیرذی روح کی تصویربنالو۔(مشکوۃ،مظاہرحق،4/230،ط:دارالاشاعت کراچی)</strong></p><p>مفتی محمودحسن گنگوہی رحمہ اللہ ایک سوال کے جواب میں تحریرفرماتے ہیں:</p><p><strong>’’جاندارکی تصویرخواہ دیوارپربنائی جائے ،خواہ کاغذ پر،خواہ کپڑے وغیرہ پر ،چاہے قلم سے بنائی جائے یامشین سے یاکسی اورآلہ سے ،یکدم بنائی جائے یاایک عضو الگ الگ بنایاجائے ،لپڑے کی بناوٹ میں یاکسی اورچیزکی بناوٹ میں ،بہرصورت ناجائزاورگناہ ہے۔اپنی مرضی سے ہو یاکسی کی فرمائش سے ،روپیہ کی لالچ میں یاویسے ہی نفس کی خواہش سے ،کسی طرح اجازت نہیں‘‘۔</strong>[فتاویٰ محمودیہ،جلد:24،صفحہ:405،مطبوعہ:جامعہ فارقیہ کراچی]</p><p>مذکورہ بالااحادیث اورحوالہ جات سے یہ بات واضح ہوجاتی ہے کہ جاندار کی تصویرکھینچنا،کھینچوانااوراس شعبہ سے منسلک ہوناجائزنہیں۔</p></p>,143711200023,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
26-08-2016,https://www.banuri.edu.pk/readquestion/بھینس-اور-بھینسے-کی-قربانی-کا-حکم/26-08-2016,بھینس اور بھینسے کی قربانی کا حکم,بھینس اور بھینسا تو ان آٹھ جانوروں میں نہیں آتے جن کی قربانی کی اجازت ہے، تو کیا ان کی قربانی جائز ہے؟,<p><p>بھینس اور بھینسا، گائے ہی کی ایک قسم ہے، اور گائے کی قربانی کا ذکر تو احادیث میں صاف اور صریح لفظوں میں ملتا ہے، لہذا بھینس وبھینسے کی قربانی جائز ہے. واللہ اعلم</p></p>,143711200034,banuri,"('عبادات', 'ebadat')","('ذبیحہ / قربانی', 'zabiha-qurbani')","('قربانی کا جانور', 'qurbani-ka-janwar')"
11-08-2016,https://www.banuri.edu.pk/readquestion/پولیو-کے-قطروں-کا-حکم/11-08-2016,پولیو کے قطروں کا حکم,پولیوکے قطروں کاکیاحکم ہے؟آیابچوں پلائے جاسکتے ہیں یانہیں؟پاکستانیوں کو ملک سے باہرسفرکرنے کے لئے لازمی پلائے جاتے ہیں۔اس کاکیاحکم ہے؟,<p><p>فی نفسسہ ان قطروں کاپلانا جائز ہے تاہم ان کے پلانے پر جبر درست نہیں۔</p></p>,143711200012,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('انگریزی / یونانی / ہومیوپیتھک علاج معالجہ', 'angrezi-unani-homeopathic-ilaj-mualja')"
11-08-2016,https://www.banuri.edu.pk/readquestion/پولیو-کے-قطرے-پلانا/11-08-2016,پولیو کے قطرے پلانا,پولیو کے قطروں کا کیاحکم ہے ؟ آیایہ پلاسکتے ہیں یانہیں؟,<p><p>پولیو کے قطرے پلانا جائز ہے تاہم اس کا پلانا چونکہ ایک امکانی بیماری سے تحفظ کےلیے ہوتا ہے اس لیے قطرے پلانے پر مجبورکرناجائز نہیں۔</p></p>,143711200011,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('انگریزی / یونانی / ہومیوپیتھک علاج معالجہ', 'angrezi-unani-homeopathic-ilaj-mualja')"
10-08-2016,https://www.banuri.edu.pk/readquestion/جس-عورت-سے-نکاح-کاارادہ-ہواسے-ایک-نظر-دیکھنا/10-08-2016,جس عورت سے نکاح کاارادہ ہواسے ایک نظر دیکھنا,کیانکاح سے پہلے لڑکالڑکی کوایک نظردیکھ سکتاہے؟اگرلڑکی والے اپنی بیٹی کودکھانے پرراضی نہ ہوں تو کیالڑکاانکارکرسکتاہے؟,<p><p>نکاح سے قبل لڑکےاورلڑکی کاایک دوسرے کوایک نگاہ دیکھنادرست ہے اوراحادیث میں اس کاذکرموجودہے۔چنانچہ ترمذی شریف میں ہے:</p><p><strong>’’حضرت  مغیرہ بن شعبہ رضی اللہ عنہ سے روایت ہے کہ میں نے ایک ایک خاتون کے لئے نکاح کاپیام دیا،تورسول اللہ صلی اللہ علیہ وسلم نے مجھ سے فرمایاکہ تم نے اسے دیکھاہے؟میں نے عرض کیاکہ میں  نے دیکھاتونہیں ہے،توآپ نے فرمایاکہ ایک نظردیکھ لو،یہ اس مقصد کے لئے زیادہ مفیدہوگاکہ تم دونوں میں الفت ومحبت اورخوشگواری رہے ‘‘۔(معارف الحدیث7/450،دارالاشاعت)</strong></p><p>البتہ مستقل ملاقات کانظام نہ بنایاجائے۔اگرلڑکی والے اپنی بچی لڑکے کونہیں دکھاناچاہتے بجائے لڑکے کے دیکھنے کے خاندان کی مستورات،بہن ،والدہ وغیرہ کوبھیج دیاجائے وہ لڑکی کودیکھ کراطمینان کرلیں،جوبھی طریقہ اختیارکیاجائے اس بات کالحاظ رکھاجائے کہ لڑکی کویااس کے گھروالوں کوگرانی اورناگواری نہ ہو۔زیادہ بہتر یہی ہے  کہ چھپ کر دیکھنے کی کوئی تدبیر کرلی جائے تاکہ  انکار کی صورت میں انہیں ناگوارنہ گزرے۔لڑکی کے ایک نظرنہ دکھانے پر اگر لڑکا رشتے سے انکار کرتا ہے تو چونکہ ابھی رشتہ طے نہیں ہوا ہے اس لیے وہ حق رکھتا ہے۔فقط واللہ اعلم</p></p>,143711200010,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کے فضائل و مقاصد', 'nikah-haqiqat-o-masaleh')"
20-08-2016,https://www.banuri.edu.pk/readquestion/کیا-احتجاج-کرنا-جائز-ہے/20-08-2016,کیا احتجاج کرنا جائز ہے؟,ہمارے علاقے میں پانی کی بہت قلت ہے، کئی بار واٹر بورڈ والوں سے کہا ہے، لیکن اب تک مسئلہ حل نہیں ہوا، اب محلہ والوں نے احتجاج کا سوچا ہے اور ہر گھر سے ایک ایک فرد کو اس میں شرکت کی دعوت دی ہے، شریعت کی روشنی میں بتائیں کہ احتجاج میں جانا کیسا ہے؟,<p><p>آپ نے سوال احتجاج کی صورت ذکر نہیں کی کہ اس احتجاج کی کیا نوعیت ہوگی؟ شرعی حدود میں رہتے ہوئے اپنے حقوق کے مطالبہ کے لیے پرامن احتجاج کرنا جائز ہے، جس کے لیے خود حکومت کی جانب سے بھی بعض جگہیں (پریس کلب وغیرہ) متعین ہیں، البتہ عوامی راستوں میں رکاوٹیں کھڑی کرنا یا سرکاری وذاتی املاک کی تھوڑ پھوڑ جیسےاعمال جائز نہیں، واللہ اعلم</p></p>,143711200026,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('عام مسلمانوں کے حقوق', 'aam-musalmanon-k-huqoq')"
24-08-2016,https://www.banuri.edu.pk/readquestion/کیا-فیروزہ-پتھر-فیروز-لولو-کی-جانب-منسوب-ہے/24-08-2016,کیا فیروزہ پتھر فیروز لولو کی جانب منسوب ہے؟,"سننے میں آیا ہے کہ ""فیروزہ پتھر"" جو انگوٹھی میں جڑوا کر پہنتے ہیں، اس کی وجہ تسمیہ یہ ہے کہ یہ پتھر حضرت عمر رضی اللہ عنہ کے قاتل فیروز لولو کے نام سے منسوب ہے۔ کیا یہ بات درست ہے؟ اور اس کا پہننا جائز ہے؟","<p><p>""فیروزہ پتھر"" کے متعلق یہ بات محض سنی سنائی ہے کہ یہ فیروز لولو کی جانب منسوب ہے، تحقیق سے معلوم ہوا کہ یہ پتھر ہندوستان وایران سمیت خطہ ارضی کے کئی علاقوں میں پایا جاتا ہے، اور اسی نام سے موسوم کیا جاتا ہے، لہذا دیگر پتھروں کی طرح اس پتھر کی انگوٹھی بھی پہننا جائز ہے، البتہ یہ عقیدہ رکھنا قطعا درست نہیں کہ کسی قسم کے جانی یا مالی نفع ونقصان میں کوئی پتھر مؤثر ہوتا ہے، اللہ تعالی کے حکم کے بغیر کوئی بھی پتھر اپنے اندر کوئی تاثیر نہیں رکھتا. اگر پتھر میں تاثیر کا عقیدہ نہ ہو تو مردوں کو ساڑھے چار ماشہ چاندی کی انگوٹھی پہننے کی اجازت ہے جس کا نگینہ کسی بھی پتھر کا ہوسکتا ہے۔واللہ أعلم بالصواب.</p></p>",143711200030,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('لباس ، احکام و آداب', 'libas-ahkam-o-aadab')"
02-08-2016,https://www.banuri.edu.pk/readquestion/فروختگی-کے-لیے-مختص-پلاٹ-پر-زکوۃ-سرمایہ-کاری-کی-ہوئی-رقم-پر-زکوۃ/02-08-2016,فروختگی کے لیے مختص پلاٹ پر زکوۃ، سرمایہ کاری کی ہوئی رقم پر زکوۃ,١- مجھے اپنے والد سے ترکے میں دو پلاٹ ملے ہیں- میں نے مستقبل میں ان دونوں میں سے ایک کو بیچنے کا اور (اسکے پیسوں سے) دوسرے کی تعمیر کا ارادہ کر رکھا ہے- براہ مہربانی یہ فرمائیں کہ کیا مجھے پہلے پلاٹ پر زکوۃ دینی ہوگی جب کہ میری نیت دوسرے پلاٹ کی تعمیر کیلئے اس پہلے پلاٹ کی فروخت سے حاصل ہونے والے پیسوں سے ہی ہے- ٢- میں ایک درمیانے سائز کے فلیٹ میں رہتا ہوں، لیکن بڑھتی ہوئی ضروریات کے پیش نظر مجھے مستقبل قریب میں ایک بڑے فلیٹ کی ضرورت ہوگی- اس لئے میں نے اپنے دوستوں کے ساتھ پراپرٹی میں (کچھ رقم کی) سرمایہ کاری شروع کر دی ہے. اس سرمایہ کاری پر ہمیں نفع (یا نقصان) ہوگا لیکن میری نیت اس (سرمایہ کاری اور منافع) کے ذریعے ایک بڑا فلیٹ حاصل کرنے کی ہے. اس سرمایہ کاری کی مندرجہ ذیل تفصیل ہے- اس میں تمام اعداد و شمار تمثیلی ہیں، لیکن حصص اصلی ہیں- ہم چار دوست ہیں جو سرمایہ کاری کرنا چاہتے تھے- ہم نے پراپرٹی میں چیزیں تلاش کرنے کے ایک اسٹیٹ ایجنٹ سے بات کی- اس نے ہمیں ایک زیر تعمیر فلیٹ دکھایا (جو کہ آج کل ایک گھر خرید کر اس میں تین یا چار منزلیں بنائی جاتی ہیں اور ہر منزل کو الگ الگ فلیٹ کے طور پر فروخت کیا جاتا ہے)- ہمیں وہ فلیٹ خریدنے کے لئے سمجھ میں آگیا- اس فلیٹ کے بلڈر سے ہماری چالیس (40) لاکھ روپے میں بات طے ہوگئی اور ہم نے اس رقم کی ایڈوانس میں مکمل ادائیگی کردی- ہم (چار دوستوں) میں سے ہر ایک نے دس (10) لاکھ روپے کی سرمایہ کاری کی، اس معاہدے کے ساتھ کہ ہم میں سے ہر ایک کو نفع (یا نقصان) میں سے بیس (20) فیصد حصّہ ملے گا اور اسٹیٹ ایجنٹ کو بھی بیس (20) فیصد حصّہ ملے گا اس وجہ سے کہ اس نے ہمیں یہ خدمات فراہم کیں: فلیٹ خریدنے کا سودا، خریداری کے بعد کاغذی کاروائی، تعمیر مکمل ہونے کے بعد فلیٹ کو دوبارہ بیچنے کا سودا- (نوٹ فرمالیں کہ یہ ابھی ہوا نہیں ہے) فرض کریں کہ یہ فلیٹ پچاس (50) لاکھ میں بکتا ہے تو ہمیں دس (10) لاکھ نفع حاصل ہوگا- ہم میں سے ہر ایک کو دو (2) لاکھ اس سے اوپر ملیں گے جتنی سرمایہ کاری کی ہوگی- براہ مہربانی یہ فرمائیں کہ: ١- مندرجہ بالا معاہدہ شرعی اعتبار سے درست ہے؟ ٢- اگر نہیں، تو اب کیا کیا جائے؟ ٣- میں نے یہ سرمایہ کاری اپنی بڑھتی ہوئی ضروریات کے پیش نظر کی ہے جس سے میں ایک بڑا فلیٹ خریدنا چاہتا ہوں- اس بات کو سامنے رکھتے ہوئے کیا مجھے اس دس (10) لاکھ پر زکاۃ ادا کرنی ہوگی؟,<p><p>1:دونوں میں سے کسی پلاٹ کی مالیت پر بھی فی الحال زکوۃ لازم نہیں ۔</p><p>2: مذکورہ بالا معاہدے کی صورت درست ہے، جو دس لاکھ آپ نے بطور سرمایہ کاری کے لگا رکھے ہیں ان پر زکوۃ لازم ہوگی۔</p></p>,143710200036,banuri,"('زکات', 'zakat')","('زکوٰۃ / صدقات', 'zakat-sadaqat')","('سامان تجارت', 'saaman-e-tijarat')"
09-06-2016,https://www.banuri.edu.pk/readquestion/غیر-مسلموں-کی-مدد-کس-مد-سے-جائز-ہے/09-06-2016,غیر مسلموں کی مدد کس مد سے جائز ہے؟,واجبی صدقات تو غیر مسلموں کو نہیں دیے جا سکتے، کیا نفلی صدقات دیے جا سکتے ہیں؟ اگر نہیں تو پاکستان میں موجود غیرمسلموں کی امداد حکومت کس مد میں سے کر سکتی ہے؟ کیا کوئی مد علیحدہ سے مقرر ہے یا کہ ہر شخص اپنے طور پہ انہیں خیرات کرے؟,<p><p>غیر مسلم فقیر ومحتاج کو نفلی صدقات دے سکتے ہیں۔حکومت غیر مسلموں کی امداد زکوۃ کے علاوہ کی مد سے کرسکتی ہے۔فقہ ِاسلامی میں یہ تصریح  ہے کہ صدقات ِواجبہ (مثلاً زکوٰة ، عشر) کے علاوہ بیت المال کے محاصل کا تعلق جس طرح اسلامی قلمروکی مسلمان رعایا کی ضروریاتِ زندگی سے وابستہ ہے اسی طرح غیر مسلم (ذمی) کی حاجات و ضروریات سے بھی متعلق ہے،نیز انفرادی طور بھی کوئی غیر مسلم ضرورت مند ہو توزکوۃ کے علاوہ کسی مدسے اس کی مدد کی جاسکتی ہے۔ کذا فی کتاب الخراج لابی یوسف رحمہ اللہ ، س: ۱۲۶، مطبوعہ: قاہرہ، وفی  البحر: وصح دفع غیر الزکاۃ الی الذمی واجبا کان او تطوعا(ج: ۲،ص: ۲۴۲)۔ واللہ اعلم</p></p>,143709200006,banuri,"('زکات', 'zakat')","('زکوٰۃ / صدقات', 'zakat-sadaqat')","('نفلی صدقات', 'nafli-sadaqat')"
23-06-2016,https://www.banuri.edu.pk/readquestion/ایک-سلام-کے-ساتھ-چار-رکعات-نفل-کا-حکم/23-06-2016,ایک سلام کے ساتھ چار رکعات نفل کا حکم,میں آج کل ایک یورپی ملک میں تعلیم کے سلسلے میں قیام پذیر ہوں اور نماز کے لئے ایک قریبی مسجد جاتا رہتا ہوں ۔ مسجد کُرد کمیونٹی کی ہے ۔ لوگ بڑے محبت سے پیش آتے ہیں ۔ میں چونکہ عادت کے مطابق سنتیں (نوافل) بھی مسجد میں ادا کردیتا ہوں ؛ اس لئے ایک دن امام مسجد نے، نہایت طریقے سے بتایا کہ ایک تکبیر کے ساتھ دو سے زائد نوافل نہیں پڑھے جاسکتے ۔ میں نے عرض کیا کہ میرے ملک (پاکستان) میں عام طور پر ایسا ہی کیا جاتا ہے تو انہوں نے کہا کہ یہ بدعت ہے. اسی طرح ایک دن انہوں نے مجھے وتر پڑھتے ہوئے دیکھ کر فرمایا کہ وتر میں ایک ہی قعدہ ہے اور قعدہ اولٰی بدعت ہے. براہ کرم ان مسائل پر اپنے نقطہ نظر سے آگاہ کیجئے تاکہ میں امام صاحب کو بتاسکوں ۔,<p><p>1- فقہائے احناف کے نزدیک دن اور رات کے نوافل میں چار رکعتیں ایک سلام کے ساتھ پڑھنا افضل ہے، البتہ دو رکعتوں کے بعد قعدہ کرنا اور التحیات پڑھنا ضروری ہے. فتاوی شامی میں ہے: (ثم الأفضل في صلاة الليل والنهار) من التطوع المطلق من حيث الكيفية كصلاة الضحى والتهجد ونحوهما( أربع ركعات بتحريمة واحدة) وسلام واحد (عنده) أي عند أبي حنيفة رحمه الله. (رد المحتار : 2/15،16 سعيد) 2- وتر کی نماز ایک سلام کے ساتھ تین رکعتیں ہیں، اور دو رکعتوں کے بعد قعدہ اولی بھی واجب ہے، احناف کے نزدیک یہ طریقہ احادیث سے ثابت ہے اور اسی پر فتوی ہے، لہذا دوسرے قعدے کو بدعت کہنا درست نہیں. حضرت عائشہ رضی اللہ عنہا کی روایت ہے کہ نبی کریم صلی اللہ علیہ وسلم تین رکعتیں وتر پڑھتے ہیں اور تینوں رکعتوں کے آخر میں سلام پھیرتے تھے. قالت : کان رسول اللہ صلی اللہ علیه وسلم يوتر بثلاث لا يسلم إلا في آخرهن. (نصب الراية للإمام الزيلعي 2 / 118 مؤسسة الريان بحواله مستدرك حاكم ) فقہ حنفی کی معتبر کتاب فتاوی عالمگیری میں ہے: وھو ثلاث رکعات بتسلیمۃ واحدۃ. ( الدر مع الرد: 2/5) وتجب القعدہ الاولی قدر التشھد اذا رفع راسہ من السجدہ الثانیۃ فی الرکعہ الثانیۃ فی ذوات الاربع والثلاث. (الھندیۃ : 1/71) ایسا معلوم ہوتا ہے کہ آپ کی جائے سکونت میں مقیم لوگ شافعی یا کسی اور فقہی مسلک سے وابستہ ہیں، اس لیے اپنی مسجد کے نمازیوں اور امام صاحب سے اس جیسے سوالات کے جواب میں الجھنے کے بجائے کہہ دیا کریں کہ آپ امام ابوحنیفہ رحمہ اللہ کے مقلد اور ان کی تحقیق پر اعتماد کرتے ہیں اور فقہائے احناف کے نزدیک یہ مسائل ویسے ہیں جیسے آپ کے عمل میں ہیں. عام لوگوں کا ان مسائل میں الجھنا مناسب طرزِ عمل نہیں. واللہ اعلم</p></p>,143709200027,banuri,"('نماز', 'salat')","('سنن و نوافل', 'nawafil')","('سنن و نوافل', 'sunan-o-nawafi')"
18-07-2016,https://www.banuri.edu.pk/readquestion/بیوی-اور-غلام-میں-فرق/18-07-2016,بیوی اور غلام میں فرق,بیوی اور غلام میں کوئی فرق ہے؟ جب شوہر کی ہر بات ماننی ہے تو اپنی مرضی تو بیوی کبھی نہیں چلا سکتی۔,<p><p>ایک آزاد عورت جو بیوی ہونے کے مقدس منصب پر فائز ہو اس کو زر خرید  غلام پر قیاس کرنا کہاں کی عقلمندی ہے؟ غلام اپنی ذات میں پابند ہے کہ اپنے آقا ومالک کی بات مانے ، جب کہ بیوی کے لیئے شوہر کی بات ماننا بلکہ اپنی مرضی کو شوہر کی مرضی پر قربان کردینا ابدی سعادت کا ذریعہ ہے۔ غلام ضابطہ کے تحت پابند ہے اپنے مالک کی فرمانبرداری کا جب کہ بیوی کے لیئے یہ پابندی رابطہ کے تحت ہے، غلام کے لیئے حکم ہے کہ مالک کی اطاعت کرے جب کہ بیوی کے لیئے شوہر کی اطؑاعت ترغیبا ہے۔اور پھر ایسا کہاں ہوتا ہے کہ بیوی کو اپنی مرضی کبھی نہ چلا سکے، بیوی بیوی بن کے رہے اور شوہر کی تابعدار بن کے رہے تو شوہر بھی اس کے نتیجہ میں بیوی کی خواہشات کا احترام کرتا ہے، نبی کریم صلی اللہ علیہ وسلم اور ازواج مطہرات کی خانگی سیرت کا اور ان احادیث کا مطالعہ کریں جن میں عورتوں کے ساتھ حسن خلق اور حسن معاشرت کا حکم دیا گیا ہے، آپ کو اندازہ ہوگا کہ ایک عورت کو بحیثیت بیوی ہونے کے کتنا تقدس اور کتنے حقوق حاصل ہیں اوروہ تمام غبار دور ہوجائیگا جس کی بنا پر بیوی کا مقام سائل کی نظر مٰیں دھندلا کر غلام کے ساتھ مل گیا ہے۔</p><p>بہرحال بیوی پر شوہر کی ہر بات ماننا فرض نہیں بلکہ زوجیت کے متعلق جو امور ہوں ان میں شوہر کی اطاعت واجب ہے۔واللہ اعلم</p></p>,143710200012,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('میاں ، بیوی کے حقوق', 'mian-biwi-k-huqooq')"
02-08-2016,https://www.banuri.edu.pk/readquestion/وراثت-رضامندی-سے-کسی-کو-دینے-کے-بعد-اس-کی-واپسی-کا-مطالبہ/02-08-2016,وراثت رضامندی سے کسی کو دینے کے بعد اس کی واپسی کا مطالبہ,میرا تعلق ایک زمیندار گھرانے سے ھے میرے والدہ اور پھپھو کی وٹہ سٹہ کی شادیاں ھوئی تھیں. میری والدہ اور پھپھو کے نام وارثتی جائیداد تھی. ھمارے ھاں علاقے کے رواج کے مطابق بہنیں وارثتی زمین اپنے بھائیوں کو واپس کر دیتی ھیں. بشرطیکہ تعلقات آپس میں اچھے ہونے چاہیے. اس تناظر میں میرے والد صاحب نے کچھ زمین بیچنا چاھی تو اسکے انتقال کا مطالبہ میری پھپھو سے کیا. جو اس نے خوشی اور رضامندی سے مان لیا.اور زمین کا انتقال خریدار کے نام کروا دیا. رقم میرے والد صاحب نے لے لی. کچھ زمین پھپھو کے نام باقی رہ گئی. ھماری والدہ جسکی شادی میری پھپھو کے وٹہ میں ھوئی تھی. اسکے نام بھی والد کی وارثتی زمین تھی. ھمیں زمین کا انتقال دیتے وقت پھپھو کے دل میں یہ بات ضرور تھی کہ ھم بھی ان سے زمین کا انتقال لیں گے. تاھم اسوقت ھمارے ساتھ نہ اس بارے میں کوئی بات نہیں ھوئی. میری والدہ نے کئی دفعہ اپنے بھائی کو وارثتی زمین کا انتقال واپس دینے کی پیش کش کی لیکن انہوں نے ھمیشہ تاخیر سے کام لیا. کافی عرصہ گزر جانے کے بعد. تقریباً 20 سال ھماری اپنے ماموں کے خاندان سے زبردست لڑائی ھو گئی اور میری والدہ نے اپنے وارثتی زمین کے قبضہ کا مطالبہ کردیا. جو انکے نام انتقال تھی. جب ہم نے لڑائی کے باعث قبضہ مانگا. میری پھپھو نے مطالبہ کر دیا. کہ جو زمین کا انتقال آپ نے مجھ سے خریدار کے نام کروایا تھا. وہ زمین مجھے واپس کرو. معاملہ یہ ھے کہ زمین کا انتقال لیتے وقت ھم نے پھپھو کے ساتھ کسی رقم یا زمین کے بدلے زمین کا کوئی معاہدہ نہیں کیا تھا۔ اور وہ زمین انہوں نے رضامندی سے ھمیں دے دی تھی۔ اب جب ھم نے ان سے زمین مانگی ھے تو انہوں اپنی فروخت شدہ زمین کا مطالبہ کردیا ھے. ھمارا موقف یہ ھے کہ انکا مطالبہ درست نہیں۔ اس بارے میں شریعی فیصلے سے آگاہ فرمائیں,<p><p>سائل کی پھوپھی نے  اگر اس وجہ سے زمین کا انتقال دیا تھا کہ اس علاقے یا قوم میں بہنوں کو غیر منقولہ جائیداد میں حصہ دینے کا رواج نہیں یا شرما شرمی کی وجہ سے زمین کا انتقال دیاتھا یا اس وجہ سے کہ بھائی ناراض ہوں گے تو آپ کے والد کے لیے اپنی بہن کا حصہ  حلال نہیں اور اگر بہن نے دلی رضامندی سےاپنے بھائی کو زمین کے فروخت اورررقم کی وصولی کی اجازت دے دی تھی تواب اسے اپنی زمین کا مطالبہ درست نہیں۔ واللہ اعلم</p></p>,143710200038,banuri,"('معاملات', 'muamlat')","('وراثت / وصیت', 'wirasat-wasyat')","('استحقاق اور عدم استحقاق وراثت', 'istehqaq-or-adm-istehqaq-wirasat')"
06-08-2016,https://www.banuri.edu.pk/readquestion/ماں-کے-پیٹ-میں-بچہ-کی-جنس-معلوم-کرنا-اور-یعلم-ما-فی-الارحام-کی-مراد/06-08-2016,ماں کے پیٹ میں بچہ کی جنس معلوم کرنا اور یعلم ما فی الارحام کی مراد,کیا ماں کے پیٹ میں لڑکا ہے یا لڑکی، یہ معلوم کروانے کے لیئے الٹراساؤنڈ کروانا درست ہے؟ اور جن چیزوں کے بارے میں کہتے ہیں کہ اللہ کے علاوہ کسی کو علم نہیں اس میں ماں کے پیٹ میں موجود بچہ کی جنس کا علم ہے یا ان کی تقدیر کا ؟,<p><p>واضح رہےکہ بچے کی جنس معلوم کرنے کے لیے جستجو پسندیدہ عمل نہیں ۔بچے کی جنس جو بھی ہو وہ دنیا میں آکر ہی رہے گا اور اگر جنس معلوم کرنے کے لیےالٹرا ساؤنڈ  کرایا جائے اور اس کے لیئے ستر کھولنا پڑے تو یہ ناجائز عمل ہے ،اس مقصد کے لیے ستر کھولنا کہ آلہ رکھ کر جنس معلوم کی جائے یہ جائز عمل نہیں ہے۔رہی سورہ لقمان کی آیت نمبر ۳۴ ،جس میں ارشاد باری تعالی ہے: ویعلم ما فی الارحام کہ اللہ جانتا ہے جو کچھ ماں کے پیٹ میں ہے، آیت سے مراد بچہ کی جنس کا علم نہیں بلکہ آیت غیبی امور پر دلالت کرتی ہے ۔بچے کے غیبی امور یہ ہیں، ماں کے پیٹ میں کتنی مدت رہے گا، اس کی زندگی کتنی ہے، عمل کیسے ہوں گے، رزق کتنا ہوگا، نیک بخت ہے یا بدبخت، اور تخلیق مکمل ہونے سے پہلے بچہ ہے یا بچی۔ لیکن خلقت مکمل ہوجانے کے بعد یہ پتہ چل جانا آیا وہ بچہ ہے یا بچی تو یہ علم غیب میں سے نہیں کیونکہ اس کی خلقت مکمل ہوجانے کے بعد یہ  علم علم الشہادۃ  میں آچکا ہے۔واللہ اعلم</p></p>,143711200002,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('الٹراساؤنڈ / ایکس رے', 'ultrasound-xray')"
20-07-2016,https://www.banuri.edu.pk/readquestion/اسکول-انتظامیہ-کا-سالانہ-اور-چھٹیوں-کی-فی-س-وصول-کرنا/20-07-2016,اسکول انتظامیہ کا سالانہ اور چھٹیوں کی فی س وصول کرنا,میں نے اپنے تین بچوں کوایک اسلامک اسکول میں مارچ2016 کو داخل کیاہے،ان میں سے جودوبڑے ہیں وہ اپریل اورمئی 2016کواپنی بنیادی کلاس اسکول میں شروع کریں گے،اوراسکول جون جولائی میں بندرہے گااورجواہم تعلیم ہے وہ ان کی کلاسوں کی اگست 2016کوشروع ہوگی،اسکول کی انتطامیہ نے ہمیں واؤچربھیجاہے کہ ہم انہیں جون 2016 کی فیس اداکریں،انتطامیہ کاکہناہے کہ ہم نے مذکورہ کلاسزکے اساتذہ سے معاہدہ کیاہواہے۔اورہم جولائی کی فیس نہیں لے رہے ا س لیے جون کی فیس اداکرنی چاہیے۔جبکہ اسکول انتظامیہ نے ہم سے سالانہ فیس بھی وصول کی ہے۔سوال یہ ہے کہ کیااسکول انتظامیہ کوسالانہ فیس اورجون کی فیس لیناجائزہے؟؟,<p><p>مذکورہ معاملے کاتعلق باہمی معاہدے سے ہے اس لیے جو معاہدہ ہواہو  اسی کے مطابق عمل درآمد چاہیے۔اگر کوئی معاہدہ نہ ہوتو اسکولوں کے رواج کے مطابق اگر فیس لی جاتی ہے تو ادائیگی واجب ہے۔فقط واللہ اعلم</p></p>,143710200017,banuri,"('معاملات', 'muamlat')","('بیع / تجارت', 'bay-tijarat')","('اجارہ اور کرایہ کے احکام', 'ijara-or-kiraya-k-ahkam')"
06-08-2016,https://www.banuri.edu.pk/readquestion/اگر-میں-نے-فلاں-کام-کیا-تو-جس-عورت-سے-میں-شادی-کرونگا-ا-سے-طلاق-کے-الفاظ-سے-تعلیق-طلاق-کا-حکم/06-08-2016,اگر میں نے فلاں کام کیا تو جس عورت سے میں شادی کرونگا اُسے طلاق کے الفاظ سے تعلیق طلاق کا حکم,میرا نام عمر عبداللہ ہے، جب میں سولہ سال کا تھا اُس وقت میں نے ایک دوست کے ساتھ کسی کام کو نہ کرنے کے سلسلے میں یوں کہا تھا\\'\\'اگر میں نے فلاں کام کیا تو جس عورت سے میں شادی کرونگا اُسے طلاق\\'\\'، ہوا یوں کہ وہ کام مجھے کرنا پڑگیا۔ چند سال بعد جب میری شادی کا موقع آیا اور یہ مسئلہ مختلف مسالک کے علماء سے ذکر کیا اور یہ بات واضح کی کہ اس بات سے مقصد محض پہلا نکاح مرادتھا نہ کہ ہر نکاح جو میں کروں، تو اُس وقت یہ بات سامنے آئی کہ حنفیہ کے علاوہ تینوں امام اس بات کے قائل ہیں کہ اس بات کا کوئی اعتبار نہیں ہے، اور اس سلسلے میں ہندوستان کے کسی بڑے عالم جن کا نام شاید خالد کرکے تھا اُن کا فتویٰ بھی دکھایاگیا جس میں اُنہوں نے اس بات کے معتبر نہ ہونے کا فتویٰ دیا ہوا تھا۔ لہذا چار سال قبل میری حسبِ معمول شادی ہوگئی اور اب الحمدللہ میرے دو بچے بھی ہیں۔اب آپ حضرات سے یہ بات معلوم کرنی ہے کہ : کیا میری شادی شرعی لحاظ سے ٹھیک ہوئی ہے یا نہیں؟ اور کیا اس مسئلہ میں میرے لئے گنجائش تھی کہ حسبِ معمول نکاح کرلیتایا یہ صورت ضرورت کے تحت داخل نہیں ہوتی؟ اگر نہیں تو اب میری شادی کا کیا حکم ہے؟ اور میرے دو بچوں کے بارے میں کیا حکم ہے؟ برائے مہربانی جلد جواب عنایت کرکے میری مشکل دور کریں۔,<p><p>سائل کے الفاظ (اگر میں نے فلاں کام کیا تو جس عورت سے میں شادی کروں گا اسے طلاق) میں چونکہ طلاق کو شادی کی طرف منسوب کرکے معلق کیا گیا ہے، اس طرح کی تعلیق احناف کے ہاں درست ہے، اس لیئے  سائل کے نکاح کرتے ہی شرط پائے جانے کی وجہ طلاق واقع ہوچکی ہے، سائل کے لیئے اب حکم یہ ہے کہ نیا مہر مقرر کرکے دو گواہوں کی موجودگی میں تجدید نکاح کرے۔ اور اب تک جو وقت بحیثیت میاں بیوی کے گزارا اس پر توبہ واستغفار کرے۔ بچوں سے متعلق حکم یہ ہے کہ  سائل نے پہلا نکاح چونکہ  مسئلہ پوچھ کےکیا تھااور اس کو بتلایاگیا کہ اس کی تعلیق کااعتبار نہیں،  جس کی وجہ سے سائل نے اپنے نکاح کو درست  سمجھا  اس لیئےشبہ نکاح کی بناء پر سائل کے بچوں کا نسب سائل سے ثابت ہے۔ واللہ اعلم</p></p>,143711200003,banuri,"('طلاق', 'talaaq')","('تعلیقِ طلاق (مشروط طلاق دینا)', 'talaq-ki-taleeq')","('طلاق کو معلق کرنا', 'talaq-ko-muallaq-karna')"
27-07-2016,https://www.banuri.edu.pk/readquestion/شمسی-سال-کے-حسا-ب-سے-زکوۃ-ادا-کرنا/27-07-2016,شمسی سال کے حسا ب سے زکوۃ ادا کرنا,کیا فرماتے ہیں علمائے کرام اس مسئلہ کے بارے میں کہ زکوٰة قمری سال کے حساب سے نکالنی چاہئے ، لیکن ہمارے لئے قمری سال کے حساب سے زکوٰة نکالنا انتہائی مشکل ہے ، لہٰذا ہم شمسی سال کے حساب سے زکوٰة اس طرح نکالتے ہیں کہ مثلاً قمری سال کے ایام 350ہوتے ہیں اور اس کی زکوٰة 2.5 یعنی ڈھائی فیصد ہوتی ہے اب ہم 2.5 کو 350 پر تقسیم کریں مثلاً 2.50 /350 0.0071=اور پھر اس جواب کو ضرب دیں 365سے 0.0071x365 = 2.60 مثلاً تو اب 2.5کے بجائے ہم 2.6کے حساب سے شمسی سال کے حساب سے زکوٰة نکالتے ہیں ، تو کیا یہ صحیح ہے ؟,<p><p>زکوۃ اداکرنے میں قمری سال کااعتبارہے،اورقمری حساب سے سال تقریباً 354دن کاہوتاہے،اورشمسی سال کبھی 365 اور کبھی 366دن کاہوتاہے۔لہذا زکوۃ قمری سال کے حساب سے اداکرنے کی کوشش کرنی چاہیے،اوراگرشمسی سال کے حساب سے زکوۃ اداکرنی ہے تو گیارہ دن کی زکوۃ مزیداداکرنالازم ہوگا،ورنہ قمری سال کے حساب سے گیارہ دن کی زکوۃ ذمے پرلازم رہ جائے گی۔آپ چونکہ کے زائد دنوں کی زکوۃ نکال لیتے ہیں اس لیے درست کرتے ہیں اورجو طریقہ کار آپ نے ذکر کیا ہے وہ بھی درست ہے۔فقط واللہ اعلم</p></p>,143710200024,banuri,"('زکات', 'zakat')","('زکوٰۃ / صدقات', 'zakat-sadaqat')","('ادائے زکوٰۃ', 'adaye-zakat')"
27-07-2016,https://www.banuri.edu.pk/readquestion/شمسی-سال-کے-حساب-سے-زکوۃ-ادا-کرنا/27-07-2016,شمسی سال کے حساب سے زکوۃ ادا کرنا,کیا فرماتے ہیں علمائے کرام اس مسئلہ کے بارے میں کہ زکوٰة قمری سال کے حساب سے نکالنی چاہئے ، لیکن ہمارے لئے قمری سال کے حساب سے زکوٰة نکالنا انتہائی مشکل ہے ، لہٰذا ہم شمسی سال کے حساب سے زکوٰة اس طرح نکالتے ہیں کہ مثلاً قمری سال کے ایام 350ہوتے ہیں اور اس کی زکوٰة 2.5 یعنی ڈھائی فیصد ہوتی ہے اب ہم 2.5 کو 350 پر تقسیم کریں مثلاً 2.50 /350 0.0071=اور پھر اس جواب کو ضرب دیں 365سے 0.0071x365 = 2.60 مثلاً تو اب 2.5کے بجائے ہم 2.6کے حساب سے شمسی سال کے حساب سے زکوٰة نکالتے ہیں ، تو کیا یہ صحیح ہے ؟,"<p><p style=""text-align:justify;"">زکوۃ اداکرنے میں قمری سال کااعتبارہے،اورقمری حساب سے سال تقریباً 354دن کاہوتاہے،اورشمسی سال کبھی 365 اور کبھی 366دن کاہوتاہے۔لہذا زکوۃ قمری سال کے حساب سے اداکرنے کی کوشش کرنی چاہیے،اوراگرشمسی سال کے حساب سے زکوۃ اداکرنی ہے تو گیارہ دن کی زکوۃ مزیداداکرنالازم ہوگا،ورنہ قمری سال کے حساب سے گیارہ دن کی زکوۃ ذمے پرلازم رہ جائے گی؛ لہذا  آپ صرف گیارہ دن کی مزید زکوۃ نکال لیا کریں۔جو طریقہ آپ نے ذکر کیا ہے وہ درست ہے۔ فقط واللہ اعلم</p></p>",143710200025,banuri,"('زکات', 'zakat')","('زکوٰۃ / صدقات', 'zakat-sadaqat')","('ادائے زکوٰۃ', 'adaye-zakat')"
20-06-2016,https://www.banuri.edu.pk/readquestion/ایک-قبر-میں-دو-میتوں-کی-تدفین-منزلہ-قبریں-بنانے-کا-حکم/20-06-2016,ایک قبر میں دو میتوں کی تدفین· منزلہ قبریں بنانے کا حکم,میرا سوال یہ ہے کہ آج کل شہر میں قبرستانوں میں جگہ ختم ہو چکی ہے جسکی وجہ سے بہت سے مسائل کا سامنا ہے۔ مزید یہ کہ شہر کے قبرستان میں زمین کی قبر بھی نہیں ملتی قبر پر منزل در منزل قبر بنائی جاتی ہے اور پھر اس کی قیمت بھی ۵۰، ۶۰، ہزار وصول کی جاتی ہے۔ اب سوال یہ ہے کہ ہمارے کچھ ایسے رشتہ داروں کی قبریں موجود ہیں جن کے انتقال کو ۵۰ سال سے زائد عرصہ گزر چکا ہے۔ کیا ہم زمین کی قبر حاصل کرنے کیلیئے ان کی قبر میں اپنے نئے رشتہ داروں کو دفن کر سکتے ہیں جبکہ ان پرانے رشتہ داروں کی قبروں میں ہڈیاں بھی ختم ہو چکی ہیں۔ مگر سنگ مرمر کی چار دیواری کی وجہ سے ان قبروں کے پختہ نشان موجود ہیں۔ کچھ قبرستانوں میں ایسا بھی ہوتا ہے۔یا پھر ان پرانی قبروں پر منزل بنا لیں اور زمین کی قبر نہ ہو۔ دوسری طرف شہر سے باہر قبرستان میں دفنانے کی صورت میں قبر کی زیارت انتہائی مشکل ہو جاتی ہے۔ جبکہ اندرون شہر مہینے میں ایک یا دو دفعہ زیارت کر لی جاتی ہے۔,<p><p>اگر قبر میں میت کی ہڈیاں بوسیدہ ہو کر مٹی ہو چکی ہوں تو اس قبر میں بوقت ضرورت دوسری میت کو دفنانا جائز ہے لیکن اگر قبر کی زمین کسی کی مملوکہ ہو تو اس سے اجازت ضروری ہے۔</p><p>قبر کے لیے زمین کی ظاہری سطح کو کم از کم انسان کی آدھی قد و قامت کے بقدر گہرا کھود کر  بنانا ضروری ہے، اس لیے زمین کے اوپر پہلے سے موجود پرانی قبر پر منزل بنا کر اس میں مردے کو رکھنا قبر میں دفنانا نہیں کہلائے گا، بل کہ دیوار میں چننا کہلائے گا،جو کہ تدفین کا مسنون طریقہ نہیں ، اس لیے ایساکرنا جائز نہیں ہے۔</p><p> </p></p>,143709200025,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
04-08-2016,https://www.banuri.edu.pk/readquestion/نماز-میں-بچے-کو-گود-میں-اٹھانا-بچے-کو-خطرناک-چیز-کی-طرف-جاتا-دیکھ-کر-نماز-کا-حکم/04-08-2016,نماز میں بچے کو گود میں اٹھانا، بچے کو خطرناک چیز کی طرف جاتا دیکھ کر نماز کا حکم,نماز میں روتے ہوئے بچے کو گود میں اٹھانے کا اور خطرناک چیز کے پاس جاتے  ہوئے بچے کو روکنے کا کیا حکم ہے؟,<p><p>نماز میں از خود بچے کو گود میں اٹھانا عمل کثیر ہے، اس لیے بچے کو گود میں اٹھانے سے نماز فاسد ہو جائے گی۔</p><p>اگر بچے کو خطرناک چیز کے پاس جاتا دیکھ کر ایک دو بار ہاتھ کے اشارے سے روکنا  ممکن ہو تو روک لیا جائے نماز فاسد نہیں ہوگی، اور اگر نماز کو توڑے بغیر بچے کو بچانا ممکن نہ ہو تو نماز توڑ دینا واجب ہے۔</p><p> </p></p>,143710200042,banuri,"('نماز', 'salat')","('نماز توڑنے والی چیزیں', 'namaz-torney-wali-chezen')","('نماز توڑنے والی اشیاء', 'namaz-tornay-wali-ashya')"
29-07-2016,https://www.banuri.edu.pk/readquestion/مردوں-کو-عورتوں-پر-فوقیت-کیوں-ہے/29-07-2016,مردوں کو عورتوں پر فوقیت کیوں ہے؟,مردوں کارتبہ اللہ تعالیٰ نے زیادہ کیوں رکھاہے؟یاصرف شوہرکوبیوی پرفوقیت حاصل ہے؟کیامردوں کے حقوق زیادہ ہیں یاصرف جائیدادمیں حصہ زیادہ ہے؟,<p><p>قرآن کریم کی سورہ نساء کی آیت 34میں اللہ تعالیٰ نے عورتوں پرمردوں کی فوقیت کاذکرفرمایاہے،مذکورہ آیت کریمہ کے ذیل میں مفتی اعظم پاکستان مفتی محمدشفیع رحمہ اللہ کی تحریرنقل کی جاتی ہے جوآپ کے سوال کاتشفی بخش جواب بھی ہے:</p><p>'' سورہ نسآء کے شروع سے یہاں تک بیشتر احکام اور ہدایات عورتوں کے حقوق سے متعلق آتی ہیں، جن میں ان ”الم کو مٹایا گیا ہے جو اسلام سے پہلے پوری دنیا میں اس صنف نازک پر توڑے جاتے تھے، اسلام نے عورتوں کو وہ تمام انسانی حقوق دیئے جو مردوں کو حاصل ہیں، اگر عورتوں کے ذمہ مردوں کی کچھ خدمات عائد کیں تو مردوں پر بھی عورتوں کے حقوق فرض کئے۔</p><p>سورہ بقرہ کی آیت میں ارشاد فرمایا: ولھن مثل الذی علیھن بالمعروف(۲:۸۲۲) یعنی ”عورتوں کے حقوق مردوں کے ذمہ ایسے ہی واجب ہیں جیسے مردوں کے حقوق عورتوں کے ذمہ ہیں ۔‘ اس میں دونوں کے حقوق کی مماثلت کا حکم دے کر اس کی تفصیلات کو عرف کے حوالہ سے فرمایا جاہلیت اور تمام دنیا کی ظالمانہ رسموں کا یکسر خاتمہ کر دیا، ہاں یہ ضروری نہیں کہ دونوں کے حقوق صورت کے اعتبار سے متماثل ہوں، بلکہ عورت پر ایک قسم کے کام لازم ہیں تو اس کے مقابل مرد پر دوسری قسم کے کام ہیں ، عورت امور خانہ داری اور بچوں کی تربیت و حفاظت کی ذمہ دار ہے، تو مردان کی ضرورتوں کو پورا کرنے کے لئے کسب معاش کا ذمہ دار ہے، عورت کے ذمہ مرد کی خدمت و اطاعت ہے تو مرد کے ذمہ اس کا مہر اور نفقہ یعنی شام ضروری اخراجات کا نتظام ہے، غرض اس آیت نے عرتوں کو مردوں کے مماثل حقوق دیدیئے۔</p><p>لیکن ایک چیز ایسی بھی ہے جس میں مردوں کو عورتوں پر تفوق اور ایک خالص فضیلت حاصل ہے، اس لئے اس آیت کے آخر میں فرمایا: وللرجال علیھن درجة یعنی مردوں کو عورتوں پر ایک درجہ فضیلت کا حاصل ہے۔</p><p>ان آیات میں اسی درجہ کا بیان قرآن کریم کے حکیمانہ طرز بیان کے ساتھ اس طرح کیا گیا ہے کہ مردوں کی یہ فضیلت اور تفوق خود عورتوں کی مصلحت اور فائدہ کے لئے اور عین مقتضائے حکمت ہے اس میں عورت کی نہ کسر شان ہے نہ اس کا کوئی نقصان ہے۔</p><p>ارشاد فرمایا: الرجال قومون علی النسآئ (۵:٤۳) قوام، قیام، قیم عربی زبان میں اس شخص کو کہا جاتا ہے جو کسی کام یا نظام کا ذمہ دار اور چلانے والا ہو، اسی لئے اس آیت میں قوام کا ترجمہ عموماً حاکم کیا گیا ہے، یعنی مرد عورتوں پر حاکم ہیں، مراد یہ ہے کہ ہر اجتماعی نظام کے لئے عقلاً اور عرفاً یہ ضروری ہوتا ہے کہ اس کا کوئی سربراہ یا امیر اور حاکم ہوتا ہے کہ اختلاف کے قوت اس کے فیصلہ سے کام چل سکے، جس طرح ملک و سلطنت اور ریاست کے لئے اس کی ضرورت سب کے نزدیک مسلم ہے، اسی طرح قبائلی نظام میں بھی اس کی ضرورت ہمیشہ محسوس کی گئی اور کسی ایک شخص کو قبیلہ کا سردار اور حاکم مانا گیا ہے، اسی طرح اسی عائلی نظام میں جس کو خانہ داری کہا جاتا ہے اس میں بھی ایک امیر اور سربراہ کی ضرورت ہے، عورتوں اور بچوں کے مقابل ہمیں اس کام کے لئے حق تعالی نے مردوں کو منتخب فرمایا کہ ان کی عمی اور عملی قوتیں بہ نسبت عورتوں، بچوں کے زیادہ ہیں اور یہ ایسا بدیہی معاملہ ہے کہ کوئی سمجھدار عورت یا مرد اس کا انکار نہیں کر سکتا۔</p><p>خلاصہ یہ ہے کہ سورہ بقرہ کی آیت میں وللرجال علیھن درجة (۲:۸۲۲) فرما کر اور سورہ نسآء کی آیت متذکرہ میں الرجال قومون علی النسآءفرما کر یہ بتلا دیا گیا کہ اگرچہ عورتوں کے حقوق مردوں پر ایسے ہی لازم و واجب ہیں جیسے مردوں کے عورتوں پر ہیں اور دونوں کے حقوق باہم ماثل ہیں، لیکن ایک چیز میں مردوں کو امتیاز حاصل ہے کہ وہ حاکم ہیں ........ اور قرآن کریم کی دوسری آیات میں یہ بھی واضح کر دیا گیا کہ یہ حکومت جو مردوں کی عورتوں پر ہے محض آمریت اور ساتبداد کی حکومت نہیں، بلکہ حاکم یعنی مرد بھیق انون شرع اور مشورہ کا پابند ہے، محض اپنی طبیعت کے تقاضہ سے کوئی کام نہیں کر سکات، اس کو حکم دیا گیا ہے کہ عاشر وھن بالمعروف (۵:۹۱) یعنی عورتوں کے ساتھ معروف طریقہ پر اچھا سلوک کرو ۔</p><p>اسی طرح دوسری آیت میں عن تراض منھما وتشاور (۲:۳۳۲) کی تعلیم ہے جس میں اس کی ہدایت کی گئی ہے کہ امور خانہ داری میں بیوی کے مشورہ سے کام کریں، اس تفصیل کے بعد مرد کی حاکمیت عورت کے لئے کسی رنج کا سبب نہیں ہو سکتی، تاہم چونکہ یہ احتمال تھا کہ مردوں کی اس فضیلت اور اپنی محکومیت سے عورتوں پر کوئی ناگوار اثر ہو، اس لءحق تعالی نے اس جگہ صرف حکم بتلانے اور جاری کرنے پر اکتفاء نہیں فرمایا، بلکہ خود ہی اس کی حکمت اور وجہ بھی بتلا دی، ایک وہبی جس میں کسی کے عمل کا دخل نہیں، دوسرے کسی جو عمل کا اثر ہے۔</p><p>پہلی وجہ یہ ارشاد فرمائی بما فضل اللہ بعضھم علی بعض، یعنی اللہ تعالی نے دنیا میں خاص حکمت و مصلحت کے تحت ایک کو ایک پر بڑائی دی ہے، کسی کو افضل کسی کو مفضول بنایا ہے، جیسے ایک خاص گھر کو اللہ نے اپنا بیت اللہ اور قبلہ قرار دیدیا، بیت المقدس کو خاص فضیلت دیدی، اسی طرح مردوں کی حاکمیت بھی ایک خدا داد فضیلت ہے جس میں مردوں کی سعی و عمل یا عورتوں کی کوتاہی و بے عملی کا کوئی دخل نہیں ۔</p><p>دوسری وجہ کسی اور اختیاری ہے کہ مرد اپنا مال عورتوں پر خرچ کرتے ہیں، مر ادا کرتے ہیں اور ان کی تمام ضروریات کی ذمہ داری اٹھاتے ہیں ........ ان دو وجہ سے مردوں کو عورتوں پر حاکم بنایا گیا۔.....مردوں کی افضلیت کے بیان کے لئے قرآن حکیم کا عجیب اسلوب:- پہلی وجہ کے بیان میں مختصر طریقہ یہ تھا کہ رجال اور نساء کی طرف ضمیریں عائد کر کے فضلھم علیھن فرما دیا جاتا ، مگر قرآن کریم نے عنوان بدل کر بعضھم علی بعض کے الفاظ اختیار کئے، اس میں یہ حکمت ہے کہ عورتوں اور مردوں کو ایک دوسرے کا بعض اور جزءقرار دے کر اس طرف اشارہ کر دیا کہ اگر کسی چیز میں مردوں کی فوقیت اور افضلیت ثابت بھی ہو جائے تو اس کی ایسی مثال جیسے انسان کا سر اس کے ہاتھ سے افضل یا انسان کا دل اس کے معدہ سے افضل ہے، تو جس طرح سرکا ہاتھ سے افضل ہونا ہاتھ کے مقام اور اہمیت کو کم نہیں کرتا، اسی طرح مرد کا حاکم ہونا عورت کے درجہ کو نہیں گھٹاتا کیونکہ یہ دونوں ایک دوسرے کے لئے مثل اعضاءو اجزاء کے ہیں، مرد سر ہے تو عورت بدن۔</p><p>اور بعض مفسرین نے فرمایا کہ اس عنوان سے اس طرف بھی اشارہ کر دیا گیا ہے کہ یہ افضلیت جو مردوں کو عورتوں پر حاصل ہے یہ جنس اور مجموعہ کے اعتبار سے ہے، جاں تک افراد کا تعلق ہے تو بہت ممکن ہے کہ کوئی عورت کمالات علمی و عملی میں کسی مرد سے بڑھ جائے اور صفت حاکمیت میں بھی مرد سے فائق ہو جائے۔</p><p>مرد اور عورت کے مختلف اعمال تقسیم کار کے اصول پر مبنی ہیں:-</p><p> دسوری وجہ اختیاری جو بیہ بیان کی گئی ہے کہ مرد اپنے مال عورتوں پر خرچ کرتے ہیں، اس میں بھی چند اہم امور کی طرف اشارہ فرمایا گیا ہے، مثلاً ایک تو اس کا شبہ کا ازالہ ہے جو آیات میراث میں مردوں کا حصہ دوہرا اور عورتوں کا اکہرا ہونے سے پیدا ہو سکتا ہے، کیونکہ اس آیت نے اس کی بھی ایک وجہ بتلا دی کہ مالی ذمہ داریاں تمام تر مردوں پر ہیں، عورتوں کا حال تو یہ ہے کہ شادی سے پہلے ان کے تمام مصارف کی ذمہ داری باپ پر ہے اور شادی کے بعد شوہر پر اس لئے اگر غور کیا جائے تو مرد کو دوہرا حصہ دینا اس کو کچھ زیادہ دینا نہیں ہے، وہ پھر لوٹ کر عورتوں ہی کو پہنچ جاتا ہے۔</p><p>دوسرا اشارہ ایک اہم اصول زندگی کے متعلق یہ بھی ہے کہ عورت اپنی خلقت اور فطرت کے اعتبار سے نہ اس کی متحمل ہے کہ اپنے مصارف خود کما کر پیدا کرے، نہ اس کے حالات اس کے لئے سازگار ہیں کہ وہ محنت ، مزدوری اور دوسرے ذرائع کسب میں مردوں کی طرح دفتروں اور بازاروں میں پھرا کرے ........ اس لئے حق تعالی نے اس کی پوری ذمہ دری مردوں پر اس کے بالمقابل نسل بڑھانے کا ذریعہ عورت کو بنایا گیا ہے، بچوں کی اور امور خانہ داری کی ذمہ داری بھی اسی پر ڈال دی گئی ہے، جبکہ مرد ان امور کا متحمل نہیں ہو سکتا۔</p><p>اس لئے یہ نہیں سمجھا جا سکتا کہ عورت کو اپنے نفقات میں مرد کا محتاج کر کے اس کا رتبہ کم کر دیا گیا ہے، بلکہ تقسیم کار کے اصول پر ڈیوٹیاں تقسیم کر دی گئی ہیں، ہاں ڈیوٹیوں کے درمیان جو باہم تفاضل ہوا کرتا ہے وہ یہاں بھی ہے۔</p><p>خلاصہ یہ ہے کہ ان دونوں وجہوں کے ذریعہ یہ بتلا دیا گیا کہ مردوں کی حاکمیت سے نہ عورتوں کا کوئی درجہ کم ہوتا ہے اور نہ ان کی اس میں کوئی منفعت ہے، بلکہ اس کا فائدہ بھی عورتوں ہی کی طرف عائد ہوتا ہے۔</p><p>صالح بیوی:- اس آیت کے شروع میں بطور ضابطہ یہ بتلا دیا گیا کہ مرد عورت پر حاکم ہے اس کے بعد نیک و بد عورتوں کا بیان اس طرح فرمایا: فالصلحت قنثت حفظت للغیب بما حفظ اللہ ”یعنی نیک عورتیں وہ ہیں جو مرد کی حاکمیت کو تسلیم کر کے ان کی اطاعت کرتی ہیں اور مردوں کے پیٹھ پیچھے بھی اپنے نفس اور ان کے مال کی حفاظت کرتی ہیں ۔“ یعنی اپنی عصمت اور گھر کے مال کی حفاظت جو امور خانہ داری میں سب سے اہم ہیں، ان کے بجا لانے میں ان کے لئے مردوں کے سامنے اور پیچھے کے حالات بالکل مساوی ہیں، یہ نہیں کہ ان کے سامنے تو اس کا اہتمام کریں، اور ان کی نظروں سے غائب ہوں تو اس میں لاپرواہی برتیں ۔</p><p>رسول کریم صلی اللہ علیہ وسلم نے اس آیت کی تفسیر کے طور پر ارشاد فرمایا کہ:</p><p>”یعنی بہترین عورت وہ ہے کہ جب تم اس کو دیکھو تو خوش رہو اور جب اس کو کوئی حکم دو تو اطاعت کرے اور جب تم غائب ہو تو اپنے نفس اور مال کی حفاظت کرے۔</p><p>اور چونکہ عورتوں کی یہ ذمہ داریاں یعنی اپنی عصمت اور شوہر کے مال کی حفاظت دونوں آسان کام نہیں، اس لئے آگے فرما دیا بما حفظ اللہ، یعنی اس حفاظت میں اللہ تعالی عورت کی مدد فرماتے ہیں، انہی کی امداد اور توفیق سے وہ ان ذمہ داریوں سے عہدہ برآ ہوتی ہیں، ورنہ نفس و شیطان کے مکائد ہر وقت ہر انسان مرد و عورت کے گھیرے ہوئے ہیں اور عورتیں خصوصاً اپنی علمی اور عملی قوتوں میں بہ نسبت مرد کمزور بھی ہیں، اس کے باوجود وہ ان ذمہ داریوں میں مردوں سے زیادہ مضبوط نظر آتی ہیں، یہ سب اللہ تعالی کی توفیق اور امداد ہے، یہی وجہ ہے کہ بے حیائی کے گناہوں میں بہ نسبت مردوں کی عورتیں بہت کم مبتلا ہوتی ہیں ۔</p><p>اطاعت شعار، تابعدار عورتوں کی فضیلت جہاں اس آیت سے مفہوم ہوتی ہے وہاں اس سلسلہ میں احادیث بھی وارد ہیں ۔</p><p>ایک حدیث میں رسول کریم صلی اللہ علیہ وسلم نے فرمایا: کہ جو عورت اپنے شوہر کی تابعدار و مطیع ہو اس کے لئے استغفار کرتے ہیں پرندے ہوا میں، اور مچھلیاں دریا میں، اور فرشتے آسمانوں میں اور درندے جنگلوں میں ۔ (بحر محیط)......خلاصہ مضمون:- آیت سے بنیادی اصول کی حیثیت سے جو بات سامنے آتی ہے وہ یہ ہے کہ اگرچہ پچھلی آیات کے ارشادات کے مطابق مردوں اور عورتوں کے حقوق باہم متماثل ہیں بلکہ عورتوں کے حقوق کی ادائیگی کا اس وجہ سے زیادہ اہتمام کیا گیا ہے کہ وہ بہ نسبت مرد کے ضعیف ہیں، اپنے حقوق اپنی قوت بازو کے ذریعہ مرد سے حاصل نہیں کر سکتیں، لیکن اس مساوات کے یہ معنی نہیں کہ عورت و مرد میں کوئی تفاضل یا درجہ کا کوئی فرق ہی نہ ہو، بلکہ بقتضائے حکمت و انصاف دو سبب سے مردوں کو عورتوں پر حاکم بنایا گیا ہے:</p><p>اول:تو جنس مرد کو اپنے علمی اور عملی کمالات کے اعتبار سے عورت کی جنس پر ایک خدا داد فضیلت اور فوقیت حاصل ہے، جس کا حصول جنس عورت کے لئے ممکن نہیں ........ افراد و احاد اور اتفاقی واقعات کا معاملہ الگ ہے۔</p><p>دوسرے یہ کہ عورتوں کی تمام ضروریات کا تکفل مرد اپنی کمائی اور اپنے مال سے کرتے ہیں ........ پہلا سبب وہی غیر اختیاری اور دوسرا کسبی اور اختیاری ہے اور یہ بھی کہا جا سکتا ہے کہ ایک ہی مال باپ کی اولاد میں سے بعض کو حاکم بعض کو محکوم بنانے کے لئے عقل و انصاف کی رو سے دو چیزیں ضروری تھیں، ایک جس کو حاکم بنایا جائے اس میں علم و عمل کے اعتبار سے حاکمیت کی صلاحیت، دوسرے اس کی حاکمیت پر محکوم کی رضامندی پہلا سبب مرد کی صلاحیت حاکمیت کو واضح کر رہا ہے اور دوسرا سبب محکوم کی رضا مندی کو، کیونکہ بوقت نکاح جب عورت اپنے مہر اور نان نفقہ کے تکفل کی شرط پر نکاح کی اجازت دیتی ہے تو اس کی اس حاکمیت کو تسلیم اور منظور کرتی ہے۔</p><p>الغرض اس آیت کے پہلے جملہ میں خانگی اور عائلی نظام کا ایک بنیادی اصول بتلایا گیا ہے کہ اکثر چیزوں میں مساوات حقوق کے باوجود مرد کو عورت پر ایک فضیلت حاکمیت کی حاصل ہے اور عورت محکوم و تابع ہے۔</p><p>اس بنیادی اصول کے ماتحت عملی دنیا میں عورتوں کے دو طبقے ہو گئے، ایک وہ جنہوں نے اس بنیادی اصول اور اپنے معاہدہ کی پابندی کی اور مرد کی حاکمیت کو تسلیم کر کے اس کی اطاعت کی ........ دوسرے وہ جو اس اصول پر پوری طرح قائم نہ رہا، پہلا طبقہ تو خانگی امن و اطمینان کا خود ہی کفیل ہے، اس کو کسی اصلاح کی حاجت نہیں ۔</p><p>دوسرے طبقہ کی اصلاح کے لئے آیت کے دوسرے جملہ میں ایک ایسا مرتب نظام بتلایا گیا کہ جس کے ذریعہ گھر کی اصلاح گھر کے اندر ہی ہو جائے اور میاں بیوی کا جھگڑا انہیں دونوں کے درمیان نمٹ جائے کسی تیسرے کی مداخلت کی ضرورت نہ ہو، اس میں مردوں کو خطاب کر کے ارشاد فرمایا گیا کہ اگر عورتوں سے نافرمانی یا اطاعت میں کچھ کمی محسوس کرو تو سب سے پہلا کام یہ کرو کہ سمجھا بجھا کر ان کی ذہنی اصلاح کرو، اس سے کام چل گیا تو معاملہ یہیں ختم ہو گیا عورت ہمیشہ کے لئے گناہ سے اور مرد قلبی اذیت سے اور دونوں رنج و غم سے بچ گئے اور اگر فہمائش سے کام نہ چلا تو دوسرا درجہ یہ ہے کہ ان کو تنبیہ کرنے اور اپنی ناراضی کا اظہار کرنے کے لئے خود علیحدہ بستر پر سو یہ ایک معمولی سزا اور بہترین تنبیہ ہے، اس سے عورت متنبہ ہوگی تو جھگڑا یہیں ختم ہو گیا اور اگر وہ اس شریفانہ سزا پر بھی اپنی نافرمانی اور کج روی سے باز نہ آئی تو تیسرے درجہ میں معمولی مار مار نے کی بھی اجازت دے دیگئی جس کی حد یہ ہے کہ بدن پر اس مار کا اثر و زخم نہ ہو ........ مگر اس تیسرے درجہ کی سزا کے استعمال کو رسول کریم صلی اللہ علیہ وسلم نے پسند نہیں فرمایا، بلکہ ارشاد فرمایا کہ شریف اور بھلے لوگ ایسا نہیں کریں گے۔</p><p>بہرحال اس معمولی مارپیٹ سے بھی اگر معاملہ درست ہو گیا تب بھی مقصد حاصل ہو گیا، اس میں مردوں کو عورتوں کی اصلاح کے لئے جہاں یہ تین اختیارات دیئے گئے وہیں آیت کے آخر میں یہ بھی ارشاد فرمایا کہ فان اطعنکم فلاتبغوا علیھن سبیلا یعنی اگر ان سہ نمبری تدبیروں سے وہ تمہاری بات ماننے لگیں تو اب تم بھی زیادہ بال کی کھال نہ نکالو“ اور الزام تراشی میں مت لگو، بلکہ کچھ چشم پوشی سے کام لو اور خوب سمجھ لو کہ اگر اللہ تعالی نے عورتوں پر تمہیں کچھ بڑائی دی ہے تو اللہ تعای کی بڑائی تمہارے اوپر بھی مسط ہے، تم زیادتی کرو گے تو اس کی سزا تم بھگتو گے۔</p><p>جھگڑا اگر طول پکڑ جائے تو دونوں طرف سے برادری کے حکم سے صلح کرائی جائے:- یہ نظام تو وہ تھا کہ جس کے ذریعہ گھر کا جھگڑا گھر ہی میں ختم ہو جائے، لیکن بعض اوقات ایسا بھی ہوتا ہے کہ جھگڑا طول پکڑ لیتا ہے، خواہ اس وجہ سے کہ عورت کی طبیعت میں تمرد و سرکشی ہو یا اس بناءپر کہ مرد کا قصور اور اس کی طرف سے بے جا تشدد ہو، بہرحال اس صورت میں گھر کی بات کا باہر نکلنا تو لازمی ہے ، لیکن عام عادت کے مطابق تو یہ ہوتا ہے کہ طرفین کے حامی ایک دوسرے کو برا کہتے ہیں اور الزام لگاتے پھرتے ہیں، جس کا نتیجہ جانبین سے اشتعال اور پھر دو شخصوں کی لڑائی خاندانی جھگڑے کی صورت اختیار کر لیتی ہے۔''فقط واللہ اعلم</p></p>,143710200030,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('عام مسلمانوں کے حقوق', 'aam-musalmanon-k-huqoq')"
26-07-2016,https://www.banuri.edu.pk/readquestion/مشکلات-کے-حل-کا-وظیفہ/26-07-2016,مشکلات کے حل کا وظیفہ,میرے والدصاحب کوآج کل مالی معاملات میں مشکلات درپیش ہیں ،کئی کام ہوتے ہوتے رک جاتے ہیں ،براہ کرم کوئی حل بتلائیں۔,<p><p>حضرت ابوہریرہ رضی اللہ عنہ سے روایت ہے کہ رسول اللہ صلی اللہ علیہ وسلم نے فرمایا:جب کوئی بھاری اوربہت مشکل معاملہ پیش آجائے تویہ کہاکرو''حَسْبُنَا اللَّهُ وَنِعْمَ الْوَكِيلُ ''۔</p><p>مصائب ومشکلات میں اس کاورد مجرب عمل ہے۔</p></p>,143710200021,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('اوراد ووظائف', 'aurad-o-wzaif')"
29-07-2016,https://www.banuri.edu.pk/readquestion/پیشاب-کے-بعد-قطروں-کا-آنا/29-07-2016,پیشاب کے بعد قطروں کا آنا,مجھے پیشاب کے بعد پیشاب کے قطرے آتے ہیں اس کا کوئی حل بتائیں۔,<p><p>آپ نے تفصیل ذکرنہیں کی کہ آیاقطرے مسلسل آتے رہتے ہیں یاپیشاب کے کچھ وقفے سے آکربندہوجاتے ہیں۔اگرقطرے اتنے تسلسل سے آتے ہیں کہ ایک فرض نمازبھی اس کے بغیرادانہیں کرسکتے اس صورت میں معذورکہلائیں گے اورہرفرض نمازکے وقت وضوکرکے اس سے فرض ،سنت اورنوافل اداکریں گے،اگرکوئی اوروضوتوڑنے والی چیزپیش نہ آئے۔اورکوئی کپڑایاٹشواستعمال کریں جس سے قطرے کپڑوں پرنہ لگیں۔</p><p>اوراگرپیشاب کے بعد وقتی طورپرقطرے خارج ہوتے ہیں بعدمیں بندہوجاتے ہیں اس صورت میں نمازسے کافی دیرپہلے فارغ ہوجایاکریں اورجب قطرے بندہوجائیں پھرکپڑے بدل کر،یاکوئی زائدکپڑالنگی وغیرہ یاٹشواستعمال کریں اوراسے تبدیل کرکے نمازاداکرلیاکریں۔فقط واللہ اعلم</p></p>,143710200028,banuri,"('طہارت', 'taharat')","('شرعی معذورین کے احکام', 'sharee-mazoreen-k-ahkam')","('معذورین کے احکام', 'ma-zoron-k-ahkam')"
