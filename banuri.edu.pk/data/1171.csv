issued_at,link,title,question,answer,fatwa_number,dar_ul_ifta,kitab,bab,fasal
16-05-2018,https://www.banuri.edu.pk/readquestion/جہاز-کے-مسافر-کے-لیے-سحری-کا-وقت/16-05-2018,جہاز کے مسافر کے لیے سحری کا وقت,ہماری رمضان میں کینیڈا سے لاہور کی فلائٹ ہے، رات کو مغرب کے فوراً بعد چلے گی اور اگلے دن پاکستان کے مغرب کے وقت پہنچے گی، ہم جہاز میں روزہ کے بند ہونے کا وقت کیسے معلوم کریں؟ جس جس ملک کے اوپر سے گزریں گے وہاں وقت الگ الگ ہو گا۔,"<p><p style=""margin-left:0;margin-right:0;text-align:right;"">روزہ صبحِ صادق پر بند ہوتا ہے اور صبحِ صادق کی علامت یہ ہے کہ آسمان پر پھیلتی ہوئی ایک سفیدی نظر آتی ہے ، جب  آپ جہاز میں ہوں اور وہ  روشنی آپ کو نظر آئے تو روزہ کا وقت ختم ہو گیا گویا آپ نے اپنے مشاہدہ سے روزہ بند کرنا ہے ، جس جگہ آپ سحری کے وقت موجود ہوں گی، اس علاقہ کی جنتری کا اعتبار نہیں ہو گا؛ کیوں کہ زمین اور فضا کے اوقات میں فرق ہوتا ہے ،  لہذا  اگر دورانِ سفر آپ روزہ رکھنا چاہیں تو آپ نے اپنے مشاہدہ سے روزہ بند کرنا ہے اور احتیاطاً کچھ دیر پہلے ہی کھانا پینا بند کر دیں تو بہتر ہے۔ فقط واللہ اعلم</p></p>",143908200992,banuri,"('روزہ', 'soum')","('روزہ', 'roza')","('روزہ - حقیقت و مصالح', 'roza-haqiqat-o-masaleh')"
09-05-2018,https://www.banuri.edu.pk/readquestion/لیکوریا-کی-مریضہ-کا-اپنی-شرم-گاہ-میں-کپاس-رکھنے-سے-روزہ-کا-حکم-2/09-05-2018,لیکوریا کی مریضہ کا اپنی شرم گاہ میں کپاس رکھنے سے روزہ کا حکم,لیکوریا کی مریضہ عورت  اپنی شرم گاہ میں اگر پانی روکنے کے لیے  کاٹن  رکھتی ہے تو کیا  روزہ ٹوٹ جائے گا؟,"<p><p>لیکوریا کی مریضہ عورت روزے کی حالت میں اپنے خاص حصہ میں کپاس  کا ٹکڑا  اس طرح رکھ لے کہ کچھ کپاس اندر ہو اور کچھ حصہ باہر رہے تو روزہ نہیں ٹوٹے گا۔البتہ اگر کپاس اس خاص حصہ میں ایسا چھپ گیا ہو کہ باہر سے نظر نہ آئے تو روزہ فاسد ہوجائے گا۔ فقط واللہ اعلم<br/>
 </p></p>",143908200733,banuri,"('روزہ', 'soum')","('روزہ', 'roza')","('روزہ توڑنے والی اشیاء', 'roza-tornay-wali-ashya')"
07-05-2018,https://www.banuri.edu.pk/readquestion/زکاۃ-کو-غیر-مصرف-میں-خرچ-کرنا/07-05-2018,زکاۃ کو غیر مصرف میں خرچ کرنا,مدارس والے جو چندہ اکھٹا کررہے ہیں،  زکاۃ کی مد میں لوگ جو رقم مدرسے کو دیتے ہیں، مدراس کے وکیل حضرات وصول کرتے ہیں ،ان پر زکاۃ نہیں ہوتی ہے (مستحق نہیں ہوتے)، البتہ مدرسے کی طرف سے وکیل ہیں، کیا وہ اس جمع شدہ رقم کو بغیر کسی کی ملکیت میں دیےمدرسے کی ضروریات میں خرچ کرسکتے ہیں؟,<p><p>اربابِ مدارس جو رقم زکاۃ کی مد میں وصول کرتے ہیں اس رقم کوزکاۃ کے مصرف میں خرچ کرنے کے پابند ہیں، اس رقم کو مصرف کے علاوہ  مدرسہ کی دیگرضروریات میں خرچ کرنا جائز نہیں ہے۔  فقط واللہ اعلم</p></p>,143908200559,banuri,"('زکات', 'zakat')","('زکوٰۃ / صدقات', 'zakat-sadaqat')","('مصارف زکوٰۃ', 'masarif-e-zakat')"
18-05-2018,https://www.banuri.edu.pk/readquestion/روزے-کا-فدیہ-صدقۃ-الفطر-2/18-05-2018,روزے کا فدیہ/صدقۃ الفطر,اس سال روزے کا فدیہ کتنا ہے؟ نیز امسال فطرے کی رقم بھی بتادیں۔,<p><p>دارالافتاء بنوری ٹاؤن کراچی کی طرف سے کراچی اور اس کے مضافات کے لیے سال 1439/2018 کے لیے صدقۃ الفطر کی طے کر دہ تفصیل درج ذیل ہے:</p><p> گندم : 90 روپے</p><p>جو : 230 روپے</p><p>کھجور : 900 روپے</p><p>کشمش : 1800 روپے۔</p><p>فدیہ کی رقم بھی صدقۃ الفطر والی ہی ہے۔ فقط واللہ اعلم</p></p>,143908201106,banuri,"('زکات', 'zakat')","('زکوٰۃ / صدقات', 'zakat-sadaqat')","('صدقۃ الفطر', 'sadaqa-tul-fitr')"
06-05-2018,https://www.banuri.edu.pk/readquestion/مسجد-کے-فنڈسے-نوجوان-مقتدیوں-کو-کھانا-کھلانا-2/06-05-2018,مسجد کے فنڈسے نوجوان مقتدیوں کو کھانا کھلانا,کیا امام مسجد کے فنڈسے نوجوان مقتدیوں کو (جومسجدکی صفائی کرتے رہتے ہیں ان کی تالیفِ قلوب کے لیے) کبھی کھانا کھلاسکتاہے؟ جب کہ مسجد کاباقاعدہ کوئی خادم بھی نہیں اور مسجد کی انتظامیہ برائے نام ہے جس کااعتراف خوداکثر مقتدیوں کوبھی ہے اور مسجدکے اکثر کام امام صاحب ہی کرتے رہتے ہیں۔,<p><p>مسجد کے فنڈ کو مسجد کی ضروریات میں ہی استعمال کرنا ضروری ہے، اس کے خلاف کرنے کی صورت میں استعمال کرنے والے پر ضمان واجب ہوگا، اس لیے مذکورہ صورت میں جب کہ محلے کے نوجوان مقتدی دینی جذبے اور طیبِ خاطر سے مسجد کی خدمت کرتے ہیں یہ تبرع کے حکم میں ہے، لہٰذا انہیں مسجد فنڈ سے کھانا کھلانا درست نہیں ہے۔</p><p>امام صاحب اور انتظامیہ مسجد کوچاہیے کہ صفائی وغیرہ اور دیگر خدمات کے لیے اجرت طے کرکے مستقل خادم (خواہ اہلِ محلہ میں سے ہی کوئی ہو) مقرر کردیں۔ آئندہ یہ صورت بھی اختیار کی جاسکتی ہے کہ مسجد انتظامیہ کی جانب سے مذکورہ نوجوان مقتدیوں کے لیے  خدمات کے عوض کھانا وغیرہ مقرر کردیاجائے۔ فقط واللہ اعلم</p></p>,143908200420,banuri,"('نماز', 'salat')","('مسجد کے آداب و احکام', 'masjid-k-aadab-o-ahkaam')","('مسجد کے آداب و احکام', 'masjid-k-aadab-o-ahkam')"
07-05-2018,https://www.banuri.edu.pk/readquestion/بیوی-کو-غسے-میں-کہا-بھاڑ-میں-جا-تو-کیا-طلاق-ہوگی-یا-نہیں-2/07-05-2018,بیوی کو غصے میں کہا بھاڑ میں جا تو کیا طلاق ہوگی یا نہیں؟,ایک شخص نے بیوی سے تنہائی میں بات کرنے کے بعد غصے میں بیوی سے کہا 'بھاڑ میں جا'،  اب یہ یاد نہیں کہ کیا نیت تھی، کیا اس سے طلاق واقع ہوجائے گی؟,<p><p>بیوی کو 'بھاڑ میں جا' ، کہنے سے طلاق نہیں ہوتی ؛ کیوں کہ یہ نہ طلاقِ صریح  کے الفاظ میں سے ہے اور نہ ہی طلاقِ کنایہ ہے۔فقط واللہ اعلم</p></p>,143908200568,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
07-05-2018,https://www.banuri.edu.pk/readquestion/اکیلاہونے-کی-وجہ-سے-دوسرے-گھر-میں-عدت-گزارنا/07-05-2018,اکیلاہونے کی وجہ سے دوسرے گھر میں عدت گزارنا,میرے بھائی کا تین ہفتے قبل انتقال ہوا ہے، ان کی ایک بیوہ اور دو بیٹے بالترتیب ۱۲ اور ۹ سال کے ہیں۔ان کی موجودہ رہائش بہادر آباد میں ہے او ر ان کا ایک گھر لیاری میں بھی ہے، جہاں ان کے سارے شتے دا ر رہتے ہیں ۔ ان کی بیوہ اکیلے پن کی وجہ سے اپنے لیاری والے گھر میں عدت گزارنا چاہتی ہے۔ کیا وہ ایسا کر سکتی ہے؟,"<p><p style=""text-align:justify;"">عورت پر لازم ہے کہ اسی گھر میں عدت گزارے جہاں شوہر کی زندگی میں اس کی رہائش تھی ، البتہ  اگر وہاں عدت گزار نے میں اس کی جان ، مال یا عزت و آبرو کو خطرہ ہو تو دوسری جگہ منتقل ہوسکتی ہے۔ فقط واللہ اعلم</p></p>",143908200581,banuri,"('طلاق', 'talaaq')","('فسخ و تفریق', 'faskh-o-tafreeq')","('فسخ و تفریق', 'faskh-o-tafreeq')"
05-05-2018,https://www.banuri.edu.pk/readquestion/بیویوں-کے-درمیان-ہبہ-مہر-اور-زیور-میں-برابری-کا-حکم-2/05-05-2018,بیویوں کے درمیان ہبہ، مہر اور زیور میں برابری کا حکم,دو بیویوں میں سے ایک کو مکان گفٹ کرنا دوسری کو نہ کرنا کیسا ہے؟ مہر اور زیور میں کمی بیشی کی جاسکتی ہے یا نہیں ؟,"<p><p style=""margin-left:0;margin-right:0;text-align:justify;"">دو بیویوں میں سے ایک کو مکان  یا زیور گفٹ کرنا اور دوسری کو نہ دینا  یا کم دینادرست نہیں، بلکہ شریعت میں  بیویوں کے درمیان برابری کا حکم ہے اور مکمل طور پر برابری تبھی ممکن ہے جب گفٹ کے معاملہ میں  بھی دونوں کو یکساں رکھا جائے۔</p><p style=""margin-left:0;margin-right:0;text-align:justify;""> بیویوں کے درمیان مہر کے سلسلےمیں برابری ضروری نہیں ؛  کیوں کہ مہر میں لڑکی کے خاندان میں رائج ایک عمر ، یکساں  خوب صورتی ،ایک شہر اور زمانہ ، ایک جیسی عقل و شعور، علم و ادب ، عفت و پاک دامنی رکھنے والی خواتین  کے مہر کو مدنظر رکھا جاتا ہے۔فقط واللہ اعلم</p></p>",143908200254,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کے فضائل و مقاصد', 'nikah-haqiqat-o-masaleh')"
07-05-2018,https://www.banuri.edu.pk/readquestion/اپنے-محلے-کی-مسجد-کو-چھوڑ-کر-کسی-دوسری-مسجد-میں-اعتکاف-2/07-05-2018,اپنے محلے کی مسجد کو چھوڑ کر کسی دوسری مسجد میں اعتکاف,اگر کوئی شخص رمضان کے آخری عشرے میں اپنے محلے کی مسجد کو چھوڑ کر کسی دوسری مسجد میں اعتکاف کے لیے جاتا ہے، حال آں کہ اس کے محلے کی مسجد میں کوئی بھی اعتکاف کے لیے نہیں بیٹھا ہو تو کیا ایسا کرنا صحیح ہے؟ محلے کی مسجد جو معتکف سے خالی ہو اس وجہ سے محلے والوں کے ساتھ یہ شخص بھی گناہ گار ہوگا؟,<p><p>ہر محلہ کی مسجد  میں اعتکاف کرنا اہلِ محلہ کے ذمے سنت مؤ کدہ علی الکفایہ ہے، یعنی واجب کے قریب ہے، اگر تمام محلہ والوں میں سے کوئی بھی اس سنت کو ادا نہ کرے تو سب  اس سنت کے چھوڑنے والے ہوں گے ؛ اس لیے اپنے محلے کی مسجد کو چھوڑ کر کسی دوسری مسجد میں اعتکاف کرنا جب کہ اپنی مسجد میں کوئی بھی اعتکاف کرنے والا نہ ہو درست نہیں ۔ دیگر اہلِ محلہ کے ساتھ یہ شخص بھی ترکِ سنت مؤ کدہ کے گناہ میں شامل ہوگا۔فقط واللہ اعلم</p></p>,143908200575,banuri,"('روزہ', 'soum')","('روزہ', 'roza')","('اعتکاف', 'aetikaf')"
05-05-2018,https://www.banuri.edu.pk/readquestion/بی-سی-کی-رقم-پر-زکاۃ-کا-حکم/05-05-2018,بی سی کی رقم پر زکاۃ کا حکم,بی۔سی(کمیٹی )کے متعلق زکاۃ کی معلومات دریافت کرنی تھی۔,"<p><p style=""margin-left:0;margin-right:0;text-align:right;"">(بی سی )کمیٹی میں جتنی رقم(قسطیں) آدمی جمع کرواچکاہے اگر وہ رقم تنہایادوسرے اموال کے ساتھ مل کر زکاۃ کے نصاب یعنی ساڑھے باون تولہ چاندی کی قیمت کو پہنچ جاتی ہے تو اس رقم کی زکاۃ ادا کی جائے گی، مثلاً: ایک شخص کمیٹی میں بیس ہزار روپے بھر چکاہے اور وہ پہلے سے صاحبِ نصاب ہے تو زکاۃ اداکرتے وقت بیس ہزار کی رقم کو بھی شامل کرکے زکاۃ ادا کرے گا، اور اگر آدمی پہلے سے صاحب نصاب نہیں ہے اور کمیٹی میں جمع کردہ رقم زکاۃ کے نصاب کے برابر نہیں تو اس رقم پر زکاۃ لازم نہیں ہوگی۔</p><p>اور اگر کوئی شخص کمیٹی وصول کرچکاہو اور وہ صاحبِ نصاب ہو تو زکاۃ کی ادائیگی کے وقت جو رقم اس کے پاس موجود ہوگی اس مجموعی  رقم سے اگلے ایک سال کی جتنی قسطیں ادا کرناباقی ہیں انہیں منہاکرکے بقیہ رقم کی زکاۃ دے گا۔فقط واللہ اعلم</p></p>",143908200259,banuri,"('زکات', 'zakat')","('زکوٰۃ / صدقات', 'zakat-sadaqat')","('سونے ، چاندی اور نقد کی زکوٰۃ', 'sonay-chandi-or-naqad-ki-zakat')"
05-05-2018,https://www.banuri.edu.pk/readquestion/عفراء-نام-رکھنا-2/05-05-2018,عفراء نام رکھنا,لڑکی کا نام'' عفراء''  رکھنا کیسا ہے۔اس کا کیا معنی ہے؟,"<p><p>عفراء کے کئی معنی آتے ہیں:</p><p>١)  سفید زمین۔ (معجم الرائد:<span class=""ar_writing"">أرض بيضاء</span>)</p><p>٢)  قمری مہینے کی تیرہویں رات۔ ( معجم الرائد: <span class=""ar_writing""> اللیلة الثالثة عشر من الشهر القمري)</span></p><p>٣) مٹی کا اوپری حصہ ۔(المعجم الوسیط :<span class=""ar_writing""> ما علاه التراب</span>)</p><p>''عفراء بنت عبید بن ثعلبہ الانصاریہ''  رضی اللہ عنہا صحابیہ رسول صلی اللہ علیہ وسلم ہیں۔ ( <span class=""ar_writing"">أسد الغابة/الإصابة)</span> ان کی نسبت سے ''عفراء''  نام رکھنا درست  اور باعثِ برکت ہے، نیز صحابہ ،صحابیات کے نام رکھنے میں معنی کا اعتبار ضروری نہیں، نسبت کافی ہوتی ہے۔ فقط واللہ اعلم</p></p>",143908200342,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
07-05-2018,https://www.banuri.edu.pk/readquestion/پانی-کی-ٹینکی-میں-چڑیا-گر-جائے-تو-پاک-کرنے-کا-طریقہ-2/07-05-2018,پانی کی ٹینکی میں چڑیا گر جائے تو پاک کرنے کا طریقہ,ہمارے گھروں میں زمین پر ٹینکی بنی ہوئی ہوتی ہے، اگر اس میں چڑیا گر کر مر جائے تو پانی کا کیا حکم ہے؟ اور ٹینکی کو پاک کرنے کا طریقہ کیا  ہے؟,"<p><p style=""margin-left:9pt;margin-right:10.3pt;text-align:justify;""> اگر ٹینکی میں چڑیا گر جائے اور وہ  زندہ نکال لی جائے تو اس کے گرنے سے ٹینکی ناپاک نہیں ہوگی،اوراگرچڑیامردہ نکالی گئی ہو توٹینکی ناپاک ہوجائے گی،اگر مذکورہ ٹینکی  225 اسکوائر فٹ سے کم ہے توٹینکی کوپاک کرنے کا طریقہ یہ ہے کہ اس کو خالی کرکے تین مرتبہ دھویا جائے اور ہر مرتبہ اس کے پانی کو نکالا جائے گا اور اگر یہ مشکل ہو تو   اس میں ایک جانب سے پانی داخل کیا جائے اوردوسری جانب سے  وہ بہہ پڑے تو اس ٹینکی پرطہارت کاحکم لگایاجائے گا۔ فقط واللہ اعلم</p></p>",143908200516,banuri,"('طہارت', 'taharat')","('پانی کے احکام', 'pani-k-ahkam')","('پانی کی اقسام اور احکام', 'pani-k-ahkam')"
26-01-2018,https://www.banuri.edu.pk/readquestion/سنی-لڑکے-کا-شیعہ-لڑکی-کے-ساتھ-نکاح-کا-حکم/26-01-2018,سنی لڑکے کا شیعہ لڑکی کے ساتھ نکاح کا حکم,سنی لڑکے کا شیعہ لڑکی سے نکاح کرنا کیسا ہے؟,"<p><p>اگر کوئی شیعہ قرآن مجید میں تحریف، حضرت علی رضی اللہ عنہ کے خدا ہونے، یا جبرئیل امین سے وحی پہنچانے میں غلطی کا عقیدہ رکھتاہو، یا حضرت ابوبکر صدیق رضی اللہ عنہ کی صحابیت کا انکار کرتاہو یا حضرت عائشہ صدیقہ رضی اللہ عنہا پر تہمت لگاتاہو، یا بارہ اماموں کی امامت من جانب اللہ مان کر ان کو معصوم مانتاہو تو ایسا شیعہ اسلام کے بنیادی عقائد کی مخالفت کی وجہ سے دائرہ اسلام سے خارج ہوگا، اور ایسے شیعہ کے ساتھ مسلمان کا نکاح جائز نہیں ہوگا، خواہ وہ شیعہ لڑکی ہو اور مسلمان لڑکا اس سے نکاح کرے۔</p><p>لہٰذا اگر مذکورہ لڑکی درج بالا عقائد  رکھتی ہے تو سنی لڑکے کے لیے اس سے نکاح جائز نہیں ہوگا۔ البتہ اگر وہ لڑکی اپنے عقائد سے صدقِ دل سے توبہ کرے (اس سلسلے میں تقیہ نہ کرے) اور مذکورہ عقائد سے براء ت کرے  تو سنی لڑکے کا نکاح اس سے جائز ہوگا۔</p><p><span class=""ar_writing"">''وبهذا ظهر أن الرافضي إن كان ممن يعتقد الألوهية في علي أو أن جبريل غلط في الوحي أو كان ينكر صحبة أبي بكر الصديق أو يقذف عائشة الصديقة فهو كافر ؛ لمخالفة القواطع المعلومة من الدين بالضرورة''. (ردالمحتار : ٣ / ٤٦ سعيد)</span>فقط واللہ اعلم </p></p>",143905200021,banuri,"('نکاح', 'nikah')","('محرمات و غیر محرمات', 'muharramat-o-gher-muharramat')","('نسبی محرمات', 'muharramat')"
04-05-2018,https://www.banuri.edu.pk/readquestion/مصلے-میں-نماز-جمعہ-2/04-05-2018,مصلے میں نماز جمعہ,باہر ملکوں میں اکثر پانچ وقت کی نماز مصلے میں ادا کی جاتی ہے، مصلوں میں عام طور پر کوئی امام بھی مقرر نہیں ہوتا، تو کیا ان مصلوں میں جمعہ کی نماز ادا کرنا درست ہے؟,"<p><p style=""margin-left:9pt;margin-right:10.3pt;text-align:justify;"">جمعہ کی نماز صحیح ہونے کے لیے  مسجد کا ہونا شرط نہیں ہے، شہر یا فنائے شہر میں کہیں بھی جمعہ کی نماز پڑھنا جائز  ہے، البتہ جمعہ کی نماز جامع  مسجد میں پڑھنا افضل اور سنت ہے۔</p><p style=""margin-left:9pt;margin-right:10.3pt;text-align:justify;"">اس لیے اگر نمازِ جمعہ کی  دیگر شرائط مکمل ہوں تو مصلے میں بھی جمعہ کی نماز ادا ہوجائے گی، لیکن مسجد میں جمعہ پڑھنے کا جتنا ثواب ہوتا ہے اتنا نہیں ملے گا، اس لیے عذر کے بغیر مسجدِ شرعی کے علاوہ دوسری جگہ جمعہ پڑھنے کی عادت نہیں بنانی چاہیے۔بیرون ممالک کے مسلمانوں کو چاہیے کہ وہ کوشش کرکے جامع مسجد میں جمعے کی ادائیگی کا اہتمام کریں، اگر قانونی رکاوٹ ہو یا کوئی عذر ہو تو مصلے میں جمعہ ادا کرنے میں کوئی حرج نہیں ہوگا۔ فقط واللہ اعلم</p></p>",143908200195,banuri,"('نماز', 'salat')","('جمعہ کی نماز', 'jumaa')","('جمعہ و عیدین', 'juma-o-eidayn')"
23-05-2018,https://www.banuri.edu.pk/readquestion/مسجد-کا-پانی-باہر-لے-جانا-2/23-05-2018,مسجد کا پانی باہر لے جانا,مسجد کے پانی کو گھر کے لیے  استعمال کرنا جائز ہے کہ نہیں؟ جب کہ مسجد میں پانی وافر مقدار میں موجود ہے۔,<p><p>اگر مسجد کی انتظامیہ اور ذمہ دار پانی لے جانے کی اجازت دیتے ہیں تو پانی لے جانا درست ہے، اور اگر وہ اجازت نہیں دیتے تو پانی وافر مقدار میں ہونے کے باجود بلااجازت لے جانے والا گناہ گار ہوگا۔فقط واللہ اعلم</p></p>,143909200119,banuri,"('نماز', 'salat')","('مسجد کے آداب و احکام', 'masjid-k-aadab-o-ahkaam')","('مسجد کے آداب و احکام', 'masjid-k-aadab-o-ahkam')"
09-05-2018,https://www.banuri.edu.pk/readquestion/تدفین-کے-بعد-میت-پر-کون-سا-وقت-ہوتا-ہے/09-05-2018,تدفین کے بعد میت پر کون سا وقت ہوتا ہے؟,قبر میں رکھنے کے بعد میت پر کون سا وقت ہوتاہے، دن یا رات کے حصے میں سے؟ اور اس وقت کی علت کیا ہے؟,"<p><p>سننِ ابن ماجہ کی روایت سے معلوم ہوتا ہے کہ جب مردے کو قبر میں دفن کیاجاتاہے تو غروبِ آفتاب کا وقت پیش کیاجاتاہے:سننِ ابن ماجہ میں ہے:</p><p><span class=""ar_writing"">''عن جابر بن عبد الله ، عن النبي صلى الله عليه وسلم ، قال : إذا دخل الميت القبر ، مثلت الشمس عند غروبها ، فيجلس يمسح عينيه ، ويقول : دعوني أصلي.''۔</span></p><p>ترجمہ: حضرت جابر رضی اللہ تعالیٰ عنہ راوی ہیں کہ سرکارِ دو عالم صلی اللہ علیہ وسلم نے ارشاد فرمایا: جب مردہ (مؤمن) کو قبر کے اندر دفن کر دیا جاتا ہے تو اس کے سامنے غروبِ آفتاب کا وقت پیش کیا جاتا ہے، چناں چہ وہ مردہ ہاتھوں سے آنکھوں کو ملتا ہوا اٹھ بیٹھتا ہے اور کہتا ہے مجھے چھوڑ دو تاکہ میں نماز پڑھ لوں۔""</p><p>علامہ قطب الدین خان دہلوی رحمہ اللہ لکھتے ہیں:</p><p>'' دفن کے بعد مردہ کے سامنے غروب آفتاب کا وقت پیش کرنا اس کی حالت مسافر اور تنہائی کی مناسبت کی وجہ سے ہے، چناں چہ جب کوئی مسافر کسی شہر میں شام کو پہنچتا ہے تو وہ حیرانی و پریشانی کے عالم میں چاروں طرف دیکھتا ہے کہ کہاں جاؤں اور کیا کروں؟ جیسا کہ شامِ غریباں مشہور ہے''۔(مظاہر حق )فقط واللہ اعلم</p></p>",143908200721,banuri,"('ایمان و عقائد', 'aqaed')","('اسلامی عقائد', 'islami-aqaed')","('روح، برزخ اور قبر کے احوال', 'qabr-o-aakhrat')"
20-05-2018,https://www.banuri.edu.pk/readquestion/صدقۂ-فطر-کی-مقدار-2/20-05-2018,صدقۂ فطر کی مقدار,"اس سال صدقہ فطر باعتبار گندم, جو,کھجور, کشمس کتنی رقم مقرر کی گئی ہے؟",<p><p>مقدار صدقۃ الفطر 1439ھ برائے کراچی و مضافات</p><p>گندم:      90</p><p>جو:          230</p><p>کھجور:      900</p><p>کشمش :     1800</p><p>یہ مقدار کراچی اور اس کے مضافات میں رہنے والوں کے لیے مقرر کی گئی ہے، اگر آپ کسی اور جگہ رہتے ہیں  اور صدقۂ فطر گندم سے دینا چاہتے ہیں تو  بازار میں  دو کلو گندم (احتیاطاً) کی جو قیمت ہے اس کے مطابق دے دیں ، اور کھجور اور کشمش وغیرہ سے دینا چاہتے ہیں تو ان کے ساڑھے تین کلو کی بازار میں جو قیمت ہے اس کے مطابق ادا کردیں، یا اس شہر میں کسی مستند ادارے کی طرف سے صدقہ فطر کی متعین کی گئی رقم کے مطابق ادا کردیں۔ فقط واللہ اعلم </p></p>,143909200023,banuri,"('زکات', 'zakat')","('زکوٰۃ / صدقات', 'zakat-sadaqat')","('صدقۃ الفطر', 'sadaqa-tul-fitr')"
08-05-2018,https://www.banuri.edu.pk/readquestion/عدالت-سے-یک-طرفہ-خلع-لینے-کا-حکم/08-05-2018,عدالت سے یک طرفہ خلع لینے کا حکم,شوہر کی رضامندی کے بغیر بیوی  عدالت سے خلع لے لے تو کیا حکم ہے؟ نکاح ہوجاتا ہے یا نہیں ؟,"<p><p style=""margin-left:9pt;margin-right:10.3pt;text-align:justify;"">       خلع   دیگر مالی معاملات کی طرح  ایک مالی معاملہ ہے، جس طرح دیگر  مالی معاملات  معتبر ہونے کے لیے جانبین ( عاقدین) کی رضامندی ضروری ہوتی ہے، اسی طرح خلع  معتبر ہونے کے لیے بھی زوجین ( میاں بیوی) کی رضامندی ضروری ہوتی  ہے ، اگر شوہر کی اجازت اور رضامندی کے بغیر  بیوی  عدالت سے خلع لے لے اور عدالت اس کے  حق میں یک طرفہ خلع کی  ڈگری جاری کردے تو شرعاً ایسا خلع معتبر نہیں ہوتا، اس سے نکاح ختم نہیں ہوتا۔</p><p style=""margin-left:9pt;margin-right:10.3pt;text-align:justify;""><strong>''بدائع الصنائع '' میں ہے:</strong></p><p style=""margin-left:63pt;margin-right:80.3pt;text-align:justify;""><span class=""ar_writing"">'' وأما ركنه: فهو الإيجاب والقبول؛ لأنه عقد على الطلاق بعوض، فلا تقع  الفرقة، ولا يستحق العوض بدون القبول''۔ (3 / 145، فصل فی  حکم الخلع، ط ؛سعید)</span> ۔فقط واللہ اعلم</p></p>",143908200642,banuri,"('طلاق', 'talaaq')","('فسخ و تفریق', 'faskh-o-tafreeq')","('فسخ و تفریق', 'faskh-o-tafreeq')"
05-05-2018,https://www.banuri.edu.pk/readquestion/عورت-کے-لیے-بحالت-احرام-موزے-یا-دستانے-پہننا-2/05-05-2018,عورت کے لیے بحالتِ احرام موزے یا دستانے پہننا,عورت حالتِ احرام میں دستانے یا جرابیں پہن سکتی ہے یانہیں؟,"<p><p style=""margin-left:0;margin-right:0;text-align:justify;"">عورت کے لیے حالتِ احرام میں دستانے یا موزے پہننا ممنوع نہیں ہے، پہن سکتی ہے، البتہ بہتر یہ ہے کہ عورت احرام کی حالت میں دستانے نہ پہنے، جیساکہ ایک حدیث میں اس سے منع کیا گیا ہے، اور اس ممانعت کو خلافِ ندب پر محمول کیا گیا ہے۔</p><p style=""text-align:justify;""><span class=""ar_writing"">منحة الخالق لابن العابدين</span>  میں ہے:</p><p style=""text-align:justify;""><span class=""ar_writing"">""(قَوْلُهُ: كُلُّ شَيْءٍ مَعْمُولٌ عَلَى قَدْرِ الْبَدَنِ أَوْ بَعْضِهِ) يَدْخُلُ فِيهِ الْقُفَّازَانِ وَهُمَا مَا يُلْبَسُ فِي الْيَدَيْنِ قَالَ فِي شَرْحِ اللُّبَابِ: وَكَذَا أَيْ يَحْرُمُ لُبْسُ الْمُحْرِمِ الْقُفَّازَيْنِ لِمَا نَقَلَ عِزُّ الدِّينِ بْنُ جَمَاعَةَ مِنْ أَنَّهُ يَحْرُمُ عَلَيْهِ لُبْسُ الْقُفَّازَيْنِ فِي يَدَيْهِ عِنْدَ الْأَئِمَّةِ الْأَرْبَعَةِ، وَقَالَ الْفَارِسِيُّ وَيَلْبَسُ الْمُحْرِمُ الْقُفَّازَيْنِ وَلَعَلَّهُ مَحْمُولٌ عَلَى جَوَازِهِ مَعَ الْكَرَاهَةِ فِي حَقِّ الرَّجُلِ فَإِنَّ الْمَرْأَةَ لَيْسَتْ مَمْنُوعَةً مِنْ لُبْسِهِمَا وَإِنْ كَانَ الْأَوْلَى لَهَا أَنْ لَا تَلْبَسَهُمَا لِقَوْلِهِ عَلَيْهِ الصَّلَاةُ وَالسَّلَامُ: «وَلَا تَلْبَسُ الْقُفَّازَيْنِ» جَمْعًا بَيْنَ الدَّلَائِلِ كَذَا ذَكَرُوهُ لَكِنْ لَيْسَ فِيهِ مَا يَدُلُّ عَلَى أَنَّ الرَّجُلَ مَمْنُوعٌ مِنْ تَغْطِيَةِ يَدَيْهِ اللَّهُمَّ إلَّا أَنْ يُقَالَ هُوَ نَوْعٌ مِنْ لُبْسِ الْمَخِيطِ وَاَللَّهُ أَعْلَمُ اهـ.</span></p><p style=""text-align:justify;""><span class=""ar_writing"">وَقَالَ السِّنْدِيُّ فِي الْمَنْسَكِ الْكَبِيرِ وَمَا ذَكَرَهُ الْفَارِسِيُّ مِنْ جَوَازِ لُبْسِهِمَا خِلَافُ كَلِمَةِ الْأَصْحَابِ؛ لِأَنَّهُمْ ذَكَرُوا جَوَازَ لُبْسِهِمَا فِيمَا يَخْتَصُّ بِالْمَرْأَةِ. قَالَ فِي الْبَدَائِعِ: لِأَنَّ لُبْسَ الْقُفَّازَيْنِ لُبْسٌ لَا تَغْطِيَةٌ، وَأَنَّهَا غَيْرُ مَمْنُوعَةٍ عَنْ ذَلِكَ، وَقَوْلُهُ عَلَيْهِ السَّلَامُ: «وَلَا تَلْبَسُ الْقُفَّازَيْنِ» نَهْيُ نَدْبٍ حَمَلْنَاهُ عَلَيْهِ جَمْعًا بَيْنَ الدَّلَائِلِ بِقَدْرِ الْإِمْكَانِ اهـ.</span></p><p style=""text-align:justify;""><span class=""ar_writing"">وَعَلَى هَذَا فَقَوْلُ السِّنْدِيِّ فِي مَنْسَكِهِ الْمُتَوَسِّطِ الْمُسَمَّى بِاللُّبَابِ أَنَّهُ يُبَاحُ لَهُ تَغْطِيَةُ يَدَيْهِ أَرَادَ بِهِ تَغْطِيَتَهُمَا بِنَحْوِ مِنْدِيلٍ؛ لِأَنَّ التَّغْطِيَةَ غَيْرُ اللُّبْسِ فَلَا يَدْخُلُ فِيهِ لُبْسُ الْقُفَّازَيْنِ"". ( البحر الرائق، كِتَابُ الْحَجِّ، باب الإحرام، لُبْسُ الْقَمِيصِ وَالسَّرَاوِيلِ وَالْعِمَامَةِ وَالْقَلَنْسُوَةِ وَالْقَبَاءِ وَالْخُفَّيْنِ لِلْمُحْرِمِ، ٢ / ٣٤٨، ط: دار الكتاب الإسلامي) فقط والله أعلم</span></p></p>",143908200233,banuri,"('حج', 'haj')","('حج / عمرہ', 'hajj-umrah')","('حج کی غلطیاں اور اس کے احکام', 'haj-ki-ghalatiyan-or-us-k-ahkam')"
19-05-2018,https://www.banuri.edu.pk/readquestion/رمضان-میں-بیوی-سے-ہمبستری-کرنا-2/19-05-2018,رمضان  میں بیوی سے ہمبستری کرنا,کیا رمضان المبارک میں اپنی بیوی سے ہمبستری  کر سکتے یا نہیں؟,<p><p>رمضان المبارک میں طلوعِ فجر سے غروبِ آفتاب تک (یعنی روزے کی حالت میں)  بیوی کے ساتھ ہمبستری کرنا جائز نہیں ہے، اس کے علاوہ رات کو بیوی کے ساتھ ازدواجی تعلقات قائم کرنے میں کوئی مضائقہ نہیں ہے۔فقط واللہ اعلم</p></p>,143908201133,banuri,"('روزہ', 'soum')","('روزہ', 'roza')","('روزہ - حقیقت و مصالح', 'roza-haqiqat-o-masaleh')"
22-05-2018,https://www.banuri.edu.pk/readquestion/بغیربتائے-زکاۃ-دینا/22-05-2018,بغیربتائے زکاۃ دینا,بہن کو زکاۃ دینی ہے ، کیا اسے بتا کر دینا ضروری ہے؟,<p><p>اگر بہن مستحقِ زکاۃ ہے تو اسے بتائے بغیر بھی زکاۃ دے سکتے ہیں۔فقط واللہ اعلم</p></p>,143909200092,banuri,"('زکات', 'zakat')","('زکوٰۃ / صدقات', 'zakat-sadaqat')","('ادائے زکوٰۃ', 'adaye-zakat')"
17-05-2018,https://www.banuri.edu.pk/readquestion/اسلامی-بینکاری-اور-ڈیجیٹل-تصویر-2/17-05-2018,اسلامی بینکاری اور ڈیجیٹل تصویر,"1۔اسلامی بینکاری  کیوں ناجائز ہے؟2۔تصویر کے متعلق آگاہ فرمائیں, کیایہ جائزہے؟","<p><p style=""margin-left:0;margin-right:0;text-align:right;"">(1) جامعہ علوم اسلامیہ علامہ بنوری ٹاؤن اور  ملک کے بیشتر علماءِ کرام متفقہ طورپراسلام کی طرف منسوب بینکاری کے نظام کے عدم جوازکافتویٰ صادرکرچکے ہیں۔</p><p style=""margin-left:0;margin-right:0;text-align:right;"">مروجہ اسلامی بینکاری کے عدمِ جوازکی بنیادی طورپردووجوہات ہیں:</p><p style=""margin-left:0;margin-right:0;text-align:right;"">1۔مروجہ اسلامی بینکاری کے لیے جوفقہی بنیادیں جن شرائط کے ساتھ فراہم کی گئی تھیں عملی طورپرمروجہ اسلامی بینکاری کانظام ان فراہم کردہ بنیادوں پرنہیں چل رہا۔جس کی وجہ سے روایتی بینکاری اورمروجہ اسلامی بینکاری میں کوئی فرق اورخاص امتیاز نہیں رہا۔</p><p style=""margin-left:0;margin-right:0;text-align:right;"">2۔دوسری بنیادی وجہ یہ ہے کہ جن فقہی بنیادوں پرمذکورہ نظام کوقائم کیاگیاوہ بنیادیں اوراصطلاحات بھی سقم سے خالی نہیں،کئی فقہی اصطلاحات میں قطع وبریدکی گئی، ضعیف اورمرجوح اقوال پراعتمادوانحصارکیاگیا، بغیرضرورت مذہبِ غیرکی جانب جانے کومباح سمجھاگیا، تلفیق کا ارتکاب وغیرہ۔</p><p style=""margin-left:0;margin-right:0;text-align:right;"">اس طرح کی کئی وجوہات کوسامنے رکھتے ہوئے علمائے کرام نے مروجہ اسلامی بینکاری کوروایتی سودی بینکاری کے مقابلے میں مسلمانوں کے حق میں زیادہ نقصان دہ سمجھا ؛ اس لیے اس کے ناجائزہونے اوراس سے بچنے کامکمل اہتمام کرنے کافتویٰ دیا۔مذکورہ مسئلے کے متعلق تفصیل جاننے کے لیے درج ذیل دوکتابوں کامطالعہ مفید ہوگا:</p><p style=""margin-left:0;margin-right:0;text-align:right;"">1: ""مروجہ اسلامی بینکاری"" شائع کردہ مکتبہ بینات، جامعہ علوم اسلامیہ علامہ بنوری ٹاؤن کراچی</p><p style=""margin-left:0;margin-right:0;text-align:right;"">2: ""غیرسودی بینکاری""، ایک منصفانہ علمی جائزہ از مفتی احمدممتاز صاحب ۔</p><p>(2) کسی بھی جاندار کی تصویر کھینچنا یا بنانا، چاہے اس کھینچنے یا بنانے کے لیے کوئی سا آلہ استعمال کیا جائے، ناجائز اور حرام ہے۔ اہلِ علم و اہلِ فتوی کی ایک بڑی تعداد کی تحقیق کے مطابق تصویر کے جواز وعدمِ جواز کے بارےمیں ڈیجیٹل اور غیر ڈیجیٹل کی تقسیم شرعی نقطہ نظر سے ناقابل اعتبار ہے۔فقط واللہ اعلم</p></p>",143908201051,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('اسلامی بینکاری', 'islami-bankari')"
11-05-2018,https://www.banuri.edu.pk/readquestion/فدیہ-کی-مقدار-2/11-05-2018,فدیہ  کی مقدار,فدیہ کب لازم ہوتا ہے اور اس کی کیا مقدار ہے؟,"<p><p>اگر کوئی  شخص بہت زیادہ بڑھاپے کی وجہ سے روزہ رکھنے کی بالکل قدرت نہ رکھتاہو یا کسی لا علاج مرض میں مبتلا ہو جس کی وجہ سے آئندہ پوری زندگی روزہ رکھنے کی قدرت کی امید نہ ہو تو ایسے شخص پر لازم ہے کہ اپنے روزوں کا فدیہ ادا کرے، جس کی مقدار  نصف صاع  گیہوں (  ایک سیر ساڑھے بارہ چھٹانک گندم )یا اس کی قیمت ہے ۔</p><p><span class=""ar_writing"">'' (يعطى لكل صلاة نصف صاع من بر) كالفطرة(وكذا حكم الوتر) والصوم''.(الدر المختار مع رد المحتار:۲؍۷۲- ۷۳، کتاب الصلاة، باب قضاء الفوائت،مطلب في إسقاط الصلاة عن الميت)</span></p><p>اسی اگر کسی شخص کے ذمہ قضا نمازیں ہوں اور ان کی ادائیگی سے پہلے اس کی موت کا وقت آجائے تو اس پر لازم ہے کہ اپنے ترکے کے تہائی حصے میں سے نمازوں کا فدیہ ادا کرنے کی وصیت کرے، ایک نماز کا فدیہ اور ایک روزے کا فدیہ یکساں(یعنی ایک صدقہ فطر کی مقدار) ہے۔ دن رات میں پانچ فرض نمازوں اور ایک وتر (کل چھ نمازوں) کا فدیہ ادا کرنا ضروری ہوگا۔ فقط واللہ اعلم</p></p>",143908200816,banuri,"('روزہ', 'soum')","('روزہ', 'roza')","('کفارہ / فدیہ', 'kaffara-fidya')"
20-05-2018,https://www.banuri.edu.pk/readquestion/روزہ-کی-حالت-میں-نمکین-پانی-سے-کلی-کرنا-2/20-05-2018,روزہ کی حالت میں نمکین پانی سے کلی کرنا,نمکین پانی سے کلی کرنے سے روزہ ٹوٹتا ہے یا نہیں؟,<p><p>نمکین پانی سے مراد طبعی  کھارا پانی ہے تو اس سے روزہ نہیں ٹوٹتا، اور اگر نمکین پانی سے مراد  نمک ملا ہوا پانی ہے تو اس سے کلی کرنا مکروہ ہوگا، اور اگر نمک وغیرہ کے ذرات اندر چلے گئے تو  روزہ ٹوٹ جائے گا۔فقط واللہ اعلم</p></p>,143909200029,banuri,"('روزہ', 'soum')","('روزہ', 'roza')","('روزہ توڑنے والی اشیاء', 'roza-tornay-wali-ashya')"
18-05-2018,https://www.banuri.edu.pk/readquestion/ارحم-الدین-نام-رکھنا-2/18-05-2018,ارحم الدین نام رکھنا,کیا”ارحم الدین “ نام رکھ سکتے ہیں ؟,<p><p>''ارحم'' کا معنی ہے : زیادہ رحم کرنے والا۔  اور ''ارحم الدین'' کا مطلب ہے : دین کا زیادہ رحیم شخص۔  یہ نام رکھنا درست ہے۔فقط واللہ اعلم</p></p>,143908201111,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
08-05-2018,https://www.banuri.edu.pk/readquestion/نفاس-والی-عورت-کا-خون-2/08-05-2018,نفاس والی عورت کا خون,اگر نفاس والی عورت کا خون 40دن سے کم میں بند ہوجائے، پھر وہ غسل کر کے نماز شروع کردے، لیکن 10دن بعد خون دوبارہ شروع ہو جائے تو کیا حکم ہے؟,<p><p>نفاس کی زیادہ  سے زیادہ مدت 40  دن ہے، اس صورت میں بعد میں جو خون آیا ہے،اگر یہ ولادت کے 40 دنوں کے اندر آیا ہے تو ابھی تک نفاس جاری ہے اور اس عرصہ کی نمازیں لازم نہ ہوں گی۔یہ حکم اس وقت ہے جب کہ  یہ خون چالیس دن تک رک جائے۔</p><p>لیکن اگر خون چالیس دن کے بعد بھی جاری رہا تو دیکھا جائے گا کہ اگر خاتون کے ہاں پہلے کوئی اولاد ہوئی ہے جس کی بنا پر اس کی عادت مقرر تھی جس پر یہ پاک ہوگئی تھی ، لیکن  اس دفعہ خون چالیس  دن سے زیادہ ہوگیا تو صرف عادت کے ایام ہی نفاس شمار  ہوں گے، اس کے بعد کے دن استحاضہ کے ہوں گے، نفاس ختم ہونے کے بعد غسل کرکے ان دنوں کی نمازیں ادا کرنا لازم ہوں گی۔</p><p>اور اگر پہلے عادت مقرر نہیں تھی اور خون چالیس دن سے زیادہ آگیا تو چالیس دن نفاس کے اور باقی استحاضہ کے شمار ہوں گے۔فقط واللہ اعلم</p></p>,143908200604,banuri,"('طہارت', 'taharat')","('حیض، نفاس، استحاضہ', 'hayz-nifas-istihaza')","('جنابت ، حیض اور نفاس کے احکام', 'janabat-hayz-or-nifas-k-ahkam')"
08-05-2018,https://www.banuri.edu.pk/readquestion/کلین-شیو-کرنے-والے-کی-کمائی-کاحکم-2/08-05-2018,کلین شیو کرنے والے کی کمائی کاحکم,کیا لوگوں کی کلین شیو کرنا جائزہے؟ اس کاروبار کا کیا حکم ہے؟,<p><p>اپنی یا کسی دوسرے کی داڑھی ایک مشت سے کم کرنا جائز نہیں ہے، جو نائی داڑھی مونڈتا ہو اس کی کمائی مکروہِ تحریمی (ناجائز) ہے۔ فقط واللہ اعلم</p></p>,143908200664,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('بالوں کے احکام و آداب', 'baloon-k-ahkam-o-aadab')"
09-05-2018,https://www.banuri.edu.pk/readquestion/ام-الصبیان-سے-کیا-مراد-ہے-2/09-05-2018,ام الصبیان سے کیا مراد ہے؟,'' ام الصبیان'' سے کیا مراد ہے؟,<p><p>وہ بیماری جو  بچوں کو  سردی اور قبض سے ہوتی ہے، اس کو عربی زبان میں ''ام الصبیان'' کہتے ہیں، اردو زبان میں اس کو  ' بدلی کی بیماری 'کہتے ہیں-فقط واللہ اعلم</p></p>,143908200690,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
13-05-2018,https://www.banuri.edu.pk/readquestion/حاملہ-عورت-کاروزہ-2/13-05-2018,حاملہ عورت  کاروزہ,کیا حاملہ عورت روزہ رکھ سکتی ہے؟,<p><p>جی، اگر روزہ رکھنے سے اس کے حمل کو نقصان نہ ہو تو اس کو روزہ رکھنا چاہیے۔ فقط واللہ اعلم</p></p>,143908200921,banuri,"('روزہ', 'soum')","('روزہ', 'roza')","('روزہ - حقیقت و مصالح', 'roza-haqiqat-o-masaleh')"
09-05-2018,https://www.banuri.edu.pk/readquestion/قضا-نمازوں-کے-ادا-کرنے-کا-حکم/09-05-2018,قضا نمازوں کے ادا کرنے کا حکم,قضا نمازوں کے ادا کرنے کا کیا حکم ہے ؟ اور  یہ کس طرح ادا کی جا سکتی ہیں؟,"<p><p style=""text-align:justify;"">بلوغت کے بعد سے جتنی  فرض نمازیں رہ گئی ہیں ان کا قضا کرنا بہر صورت لازم ہے ، بغیر قضا کیے وہ شرعاً معاف نہیں ہوتیں، اگر قضا نمازیں زیا دہ مقدار مٰیں ہیں تو خوب سوچ بچار کرنے کے بعد ہر نماز کی ایک تعداد مقرر کرلے کہ مثلاً ظہر کی دو سو نمازیں میرے ذمہ ہیں ، اس کو اپنے پاس نوٹ کرلے پھر جتنی نمازیں پڑھتا رہے اس کو کل تعداد میں سے منہا کرتا رہے، اس طرح ہر نماز کا نقشہ  بنالے ۔ عشاء کی قضا کے ساتھ وتر کی قضاکرنا بھی ضروری ہے۔فقط واللہ اعلم</p></p>",143908200692,banuri,"('نماز', 'salat')","('فوت شدہ نمازوں کی قضا', 'fout-shuda-namazon-ki-qaza')","('قضاء نمازوں کا بیان', 'qaza-namazon-ka-bayan')"
05-05-2018,https://www.banuri.edu.pk/readquestion/قرض-سے-بچنے-کے-لیے-زکاۃ-لینا/05-05-2018,قرض سے بچنے کے لیے زکاۃ لینا,میں ایک سرکاری ادارہ میں ملازمت کرتا ہوں اور الحمدوللہ اپنی تنخواہ سے اپنے اور اپنے اہل خانہ کی تمام ضروریات پوری کرتا ہوں، پہلے میں گاڑیوں کے ٹریکر کی سیلز/سپلائی کا کام بھی کیا کرتا تھا جو کہ اب ختم ہو گیا ہے، اور میری کمر میں تکلیف کی وجہ سے میں مزید کوئی کام بھی نہیں کرپارہا ہوں جس کی وجہ سے مجھے ہر ماہ کچھ قرض لینا پڑتا ہے، اور میں مسلسل مقروض ہوتا جا رہا ہوں، میرے پاس آفس اور دیگر آمدورفت کے لیے موٹر سائیکل ہے، گھریلو ضروریات کے لیے فریج بھی ہے۔ کیا میں اپنی فیملی کی ضروریات مکمل طور پر پوری کرنے اور قرض سے بچنے کے لیے زکاۃ لے سکتا ہوں؟,<p><p>اگر آپ کے پاس ساڑھے باون تولہ چاندی یا اس کے بقدر رقم یا ضرورت سے زائد اتنی قیمت کاسامان نہیں ہے یا آپ کا قرض آپ کے اثاثہ جات سے زیادہ ہے تو آپ زکاۃلے سکتے ہیں۔موٹر سائیکل اور فریج بنیادی ضرورت کے سامان میں داخل ہیں۔فقط واللہ اعلم</p></p>,143908200272,banuri,"('زکات', 'zakat')","('زکوٰۃ / صدقات', 'zakat-sadaqat')","('مصارف زکوٰۃ', 'masarif-e-zakat')"
08-05-2018,https://www.banuri.edu.pk/readquestion/میت-کے-کان-میں-اذان-دینا-کیسا-ھے-2/08-05-2018,میت کے کان میں اذان دینا کیسا ھے؟,میت کے کان میں اذان دینا کیسا ہے؟,"<p><p>میت کے کان میں اذان دینا سنت کے خلاف ہے،اس سے احتراز لازم ہے۔</p><p> <span class=""ar_writing"">''قال: ومن ظن أنه سنة قياساً على ندبهما للمولود إلحاقاً لخاتمة الأمر بابتدائه فلم يصب. اهـ.(رد المحتار على الدر المختار-ابن عابدين، محمد أمين بن عمر بن عبد العزيز عابدين الدمشقي (م:۱۲۵۲ھـ):۲؍۲۳۵،کتاب الصلاة،باب صلاة الجنازة، مطلب في دفن المیت،ط: دار الفكر)</span> فقط واللہ اعلم</p></p>",143908200635,banuri,"('جنائز', 'janaiz')","('نماز جنازہ', 'namaz-e-jinazah')","('جنازہ اور نماز جنازہ کے احکام (فرائض، سنن، مستحبات، مکروہات)', 'janaza-or-namaz-e-janaza')"
17-05-2018,https://www.banuri.edu.pk/readquestion/عورت-کتنی-تراویح-پڑھے-2/17-05-2018,عورت کتنی تراویح پڑھے؟,عورت گھر میں کتنی تراویح ادا کرے؟,<p><p>عورت کے لیے بھی گھر میں بیس رکعات تراویح کا پڑھنا مسنون ہے ،اسی کا اہتمام کرے۔فقط واللہ اعلم</p></p>,143908201062,banuri,"('نماز', 'salat')","('تراویح', 'taraweeh')","('تراویح', 'taraweeh')"
10-05-2018,https://www.banuri.edu.pk/readquestion/بینک-میں-ملازمت-کرنا-2/10-05-2018,بینک میں  ملازمت کرنا,بینک کی ملازمت کرنا ٹھیک ہے ؟,<p><p>بینک کے معاملات چوں کہ  سود پر مشتمل ہوتے ہیں اور سود ہی کی رقم سے ملازمین کو تنخواہ دی جاتی ہے اور سود کا لین دین نص قطعی سے حرام ہے، لہذا بینک   کا نظام جب تک سود پر چلتا رہے اس میں  ملازمت کرنا جائز نہیں۔ فقط و اللہ اعلم</p></p>,143908200752,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('سودی قرضہ کی لین دین', 'soodi-qarzay-ki-layn-dayn')"
26-04-2018,https://www.banuri.edu.pk/readquestion/سیونگ-اکاؤنٹ-میں-رکھوائی-گئی-رقم-کاروبار-میں-لگوانا/26-04-2018,سیونگ اکاؤنٹ میں رکھوائی گئی رقم کاروبار میں لگوانا,مفتیان کرام کیا فرماتے ہیں اس مسئلے کے بارے میں :خالد نے نعمان کو دس لاکھ روپے بطور انویسٹمنٹ کے نفع و نقصان کی شراکت داری پر دیے ۔ جس میں خالد کی رقم دس لاکھ روپے ہیں، جس پر منافع 20% طے ہوا ہے، اب تین مہینے کام کیا، مگر بجائے فائدہ کے مسلسل نقصان ہی ہورہا ہے ۔ تین ماہ بعد نعمان کو معلوم ہوا کہ خالد نے جو رقم کاروبار میں لگائی ہے وہ سیونگ اکاؤنٹ سے دی گئی ہے جو کہ سراسر سودی اکاؤنٹ ہے تو کیا ایسی صورتِ حال میں اس سیونگ اکاؤنٹ والی رقم سے منافع حاصل کرنا یا کاروبار کرنا جائز ہے ؟ کیا نقصان دونوں طرف تقسیم ہوگا؟ کیوں کہ اگر اس کا حکم سودی نظام پر ہے تو مجھے جتنا بھی نفع ہوا ہوتا میں وہ چھوڑ دیتا، مگر اب جب کہ سراسر نقصان ہی نقصان ہوا ہے تو کیا نقصان برداشت کرنا دونوں فریقین پر ہوگا یا ایک پر؟جواب تفصیل کے ساتھ عنایت فرمائیے!,<p><p>صورتِ مسئولہ میں مسمی خالد نے جو رقم تجارت کی غرض سے مسمی نعمان کو نفع نقصان کی شرح طے کر کے دی تھی، اگرچہ  اپنے سیونگ اکاؤنٹ سے رقم دی  تھی، البتہ شرعاً شراکت داری  درست تھی ؛ لہذا نقصان کی صورت میں دونوں فریق حسبِ شرح نفع نقصان کے  ذمہ دار ہوں گے۔ فقط واللہ اعلم</p></p>,143908200045,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
07-05-2018,https://www.banuri.edu.pk/readquestion/نکاح-کے-استخارہ-میں-لڑکی-اور-اس-کے-والدین-کا-نام-لینا-2/07-05-2018,نکاح کے استخارہ میں لڑکی اور اس کے والدین کا نام لینا,اگر کسی رشتہ کے لیے استخارہ کریں تو کیا اس لڑکی کی ماں اور باپ، اور اس لڑکی کا بھی معلوم ہونا ضروری ہے یا صرف تصور ہی کافی ہے؟,"<p><p style=""margin-left:9pt;margin-right:10.3pt;text-align:justify;"">         استخارہ کا مسنون طریقہ یہ ہے کہ دن رات میں کسی بھی وقت بشرطیکہ وہ نفل کی ادائیگی کا مکروہ وقت نہ ہودو رکعت نفل استخارہ کی نیت سے پڑھیں،نیت یہ کرے کہ میرے سامنے یہ معاملہ یا مسئلہ ہے ، اس میں جو راستہ میرے حق میں بہتر ہو ، اللہ تعالی اس کا فیصلہ فرمادیں ۔ سلام پھیر کر نماز کے بعد استخارہ کی مسنون دعا مانگیں جو حضور صلی اللہ علیہ وسلم نے تلقین فرمائی ہے، استخارہ کی مسنون دعا  یہ ہے:</p><p style=""margin-left:9pt;margin-right:10.3pt;text-align:justify;""><span class=""ar_writing"">'' اَللّٰهُمَّ اِنِّیْ أَسْتَخِیْرُکَ بِعِلْمِکَ ، وَ أَسْتَقْدِرُکَ بِقُدْرَتِکَ، وَ أَسْأَلُکَ مِنْ فَضْلِکَ الْعَظِیْمِ ، فَاِنَّکَ تَقْدِرُ وَ لاَ أَقْدِرُ، وَ تَعْلَمُ وَلاَ أَعْلَمُ ، وَ أَنْتَ عَلاَّمُ الْغُیُوْبِ اَللّٰهُمَّ اِنْ کُنْتَ تَعْلَمُ أَنَّ هٰذَا الْأَمْرَ خَیْرٌ لِّیْ فِیْ دِیْنِیْ وَ مَعَاشِیْ وَ عَاقِبَةِ أَمْرِیْ وَ عَاجِلِهٖ وَ اٰجِلِهٖ ، فَاقْدِرْهُ لِیْ ، وَ یَسِّرْهُ لِیْ ، ثُمَّ بَارِکْ لِیْ فِیْهِ وَ اِنْ کُنْتَ تَعْلَمُ أَنَّ هٰذَا الْأَمْرَ شَرٌ لِّیْ فِیْ دِیْنِیْ وَمَعَاشِیْ وَ عَاقِبَةِ أَمْرِیْ وَ عَاجِلِهٖ وَ اٰجِلِهٖ ، فَاصْرِفْهُ عَنِّیْ وَاصْرِفْنِیْ عَنْهُ ، وَاقْدِرْ لِیَ الْخَیْرَ حَیْثُ کَانَ ثُمَّ اَرْضِنِیْ بِه''</span>۔(بخاری،ترمذی )</p><p style=""margin-left:9pt;margin-right:10.3pt;text-align:justify;"">دعاکرتے وقت جب <span class=""ar_writing"">”هذا الأمر “</span>پر پہنچے تو اگر عربی جانتا ہے تو اس جگہ اپنی حاجت کا تذکرہ کرے یعنی <span class=""ar_writing"">”هذا الأمر “</span>کی جگہ اپنے کام کا نام لے، مثلا <span class=""ar_writing"">”هذا السفر “</span>یا <span class=""ar_writing"">”هذا النکاح “</span>یا<span class=""ar_writing"">”هذه التجارة “</span>یا <span class=""ar_writing"">”هذا البیع “</span>کہے ، اور اگر عربی نہیں جانتا تو <span class=""ar_writing"">”هذا الأمر “</span>کہہ کر دل میں اپنے اس کام کے بارے میں سوچے اور دھیان دے جس کے لیے استخارہ کررہا ہے ، استخارہ کے لیے لڑکی یا اس کی والدین کا نام لینا ضروری نہیں ہے،  نکاح کے  استخارہ  کے لیے جہاں نکاح کا پیغام بھیجا ہے اس  کا ذہن میں دہیان کرکے <span class=""ar_writing"">”هذا النکاح “</span>کہہ دینا کافی ہے، ہاں اگر  نام معلوم ہوتو  اس جگہ نام لینے میں بھی کوئی مضائقہ نہیں ہے۔ فقط واللہ اعلم</p></p>",143908200582,banuri,"('نماز', 'salat')","('سنن و نوافل', 'nawafil')","('نمازِ استخارہ', 'istikhara')"
06-05-2018,https://www.banuri.edu.pk/readquestion/قضا-نمازیں-سنتوں-کی-جگہ-2/06-05-2018,قضا نمازیں سنتوں کی جگہ,میں اپنی فرض نماز اداکرنے کے بعد  اگر سنتیں نہیں پڑھتا اور اس کی جگہ اس دن کی یا پرانی قضا نمازیں  پڑھ لوں  تو کوئی مسئلہ تو نہیں؟,<p><p>قضا نمازوں کا جلد از جلد ادا کرلینا ضروری ہے، آپ سننِ مؤ کدہ ادا کیا کریں، اور سننِ غیر مؤ کدہ کی جگہ قضا نمازیں ادا کرلیا کریں۔فقط واللہ اعلم</p></p>,143908200412,banuri,"('نماز', 'salat')","('فوت شدہ نمازوں کی قضا', 'fout-shuda-namazon-ki-qaza')","('قضاء نمازوں کا بیان', 'qaza-namazon-ka-bayan')"
08-05-2018,https://www.banuri.edu.pk/readquestion/باپ-کا-اپنی-بڑی-بیٹی-کو-پیار-کرنے-سے-نکاح-کا-حکم-2/08-05-2018,باپ کا اپنی بڑی بیٹی کو پیار کرنے سے نکاح کا حکم,ایک شخص اپنے گھر میں دن کو دوپہر 3:00 بجے اپنے بچوں اور بیوی کی موجودگی میں اپنی بڑی بچی کو پیار کرتا ہے، اور عموماً گھر آتے وقت اکثر اپنے بچوں کو پیار کرتا رہتا ہے. ایک دن بیوی نے الزام لگایا کہ آپ نے بچی کو پیار کیا ہے ؛ اس لیے نکاح ختم ہو گیا ہے، اور میں تم پر حرام ہو چکی، اور شوہر بھی کوئی فاسق فاجر بھی نہیں ہے، نیک شریف انسان ہے، لہٰذا اس بارے میں جواب عنایت فرمائیں!,<p><p>باپ اگر پدری شفقت کے تحت بچی کو پیار کرے تو اس سے نکاح ختم نہیں ہوتا، عوررت کا کہنا غلط ہے۔فقط واللہ اعلم</p></p>,143908200615,banuri,"('طلاق', 'talaaq')","('فسخ و تفریق', 'faskh-o-tafreeq')","('فسخ و تفریق', 'faskh-o-tafreeq')"
08-05-2018,https://www.banuri.edu.pk/readquestion/چائنیز-نمک-اجینو-موتو-کا-استعمال-2/08-05-2018,چائنیز نمک / اجینو موتو کا استعمال,چائنیز نمک / اجینو موتو کا استعمال کیسا ہے؟,"<p><p style=""margin-left:0;margin-right:0;text-align:right;"">چائنیز نمک’’اجینو موتو‘‘کے متعلق اگر باقاعدہ تحقیق سے یہ بات ثابت ہوجائے کہ یہ خنزیز کی چربی سے نکالاجاتا ہے، اور خنزیر کی چربی کی حقیقت وماہیت کو  (کسی کیمیاوی عمل کے ذریعہ)  تبدیل نہیں کیا جاتا، تو کھانے میں اس کا استعمال ناجائز وحرام ہوگا، اور اگر یہ بات تحقیق سے ثابت نہیں ہے، تو محض افواہوں کی بناپر اسے حرام نہیں کہاجاسکتا۔ فقط واللہ اعلم</p></p>",143908200623,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
08-05-2018,https://www.banuri.edu.pk/readquestion/امام-کے-پیچھے-قراء-ت-کرنا-2/08-05-2018,امام کے پیچھے قراء ت کرنا,امام کے  پیچھے سورۂ فاتحہ پڑھنی چاہیے یا نہیں ؟,"<p><p style=""margin-left:0;margin-right:0;text-align:justify;""><span style=""background-color:#fff;""><span style=""background-color:#fff;""><span style=""color:#000;"">مقتدی کے لیے کسی بھی نماز  میں (خواہ جہری ہو یا سری) امام کے پیچھے سورۂ فاتحہ پڑھنا درست نہیں ہے،  ارشادِ خداوندی ہے</span></span><span style=""background-color:#fff;""><span style=""color:#000;"">:</span></span></span></p><p style=""margin-left:0;margin-right:0;text-align:justify;""><span style=""background-color:#fff;""><span class=""ar_writing""><span style=""color:#000;"">﴿</span><span style=""color:#000;"">وَاِذَا قُرِئَ الْقُرْاٰنُ فَاسْتَمِعُوْا لَهٗ وَاَنْصِتُوْا لَعَلَّکُمْ تُرْحَمُوْنَ ﴾ ( الاعراف:</span><span style=""color:#000;"">۲۰۴</span></span><span style=""color:#000;""><span class=""ar_writing"">)</span></span></span></p><p style=""margin-left:0;margin-right:0;text-align:justify;""><span style=""background-color:#fff;"">ترجمہ: <span style=""color:#000;"">اور جب قرآن پڑھا جائے تو اس کو کان لگاکر سنو اور خاموش رہو؛ تاکہ تم پر رحم کیا جائے۔</span></span></p><p style=""margin-left:0;margin-right:0;text-align:justify;""><span style=""background-color:#fff;""><span style=""color:#000;""> بہت سی تفسیری روایات سے یہ پتا چلتا ہے کہ اس آیت کا تعلق نماز ہی سے ہے؛ چناں چہ حضرت مجاہدؒ، حضرت عبد اللہ بن مغفل، حضرت ابوالعالیہ وغیرہم حضرات سے یہ صراحتاً منقول ہے۔ نیز <span style=""background-color:#fff;"">اس  معنی کی تائید متعدد احادیثِ شریفہ سے بھی </span>ہوتی ہے، جن میں سے چند  یہ ہیں :</span></span></p><p style=""margin-left:0;margin-right:0;text-align:justify;""><span style=""background-color:#fff;""><span style=""color:#000;"">1۔ نبی اکرم علیہ الصلاۃ والسلام نے ارشاد فرمایا: ’’جب امام قرأت کرے تو تم خاموش رہو‘‘۔</span></span></p><p style=""margin-left:0;margin-right:0;text-align:justify;""><span style=""background-color:#fff;""><span style=""color:#000;"">اس مضمون کی حدیثیں حضرت ابوموسیٰ اشعری، حضرت ابوہریرہ اور حضرت انس بن مالک رضی اللہ عنہم سے مروی ہیں۔</span></span></p><p style=""margin-left:0;margin-right:0;text-align:justify;""><span style=""background-color:#fff;""><span style=""color:#000;"">2۔ اسی طرح نبی اکرم علیہ الصلاۃ والسلام نے ارشاد فرمایا: ’’جس کا کوئی امام ہو تو امام کی قرأت مقتدی کے لیے بھی قرأت کے درجہ میں ہے‘‘۔</span></span></p><p style=""margin-left:0;margin-right:0;text-align:justify;""><span style=""background-color:#fff;""><span style=""color:#000;"">یعنی امام کا قرأت کرنا مقتدی کی قرأت کی طرف سے بھی کافی ہے۔اس مضمون کی روایات حضرت جابر، حضرت ابوہریرہ، حضرت عبد اللہ بن عمر، حضرت انس بن مالک، حضرت نواس بن سمعان، حضرت علی اور حضرت ابودرداء رضی اللہ عنہم سے مروی ہیں ، <span style=""background-color:#fff;"">اس لیے امام کے پیچھے سورہ فاتحہ  کی قرات بھی درست نہیں ہے۔فقط واللہ اعلم</span></span></span></p></p>",143908200672,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
06-05-2018,https://www.banuri.edu.pk/readquestion/زمین-پر-بیٹھنے-سے-معذور-شخص-کی-نماز-2/06-05-2018,زمین پر بیٹھنے سے معذور شخص کی نماز,ایکسیڈنٹ کی وجہ سے گھٹنے کی نرم ہڈی پر چوٹ لگی ہے، نماز میں تشہد میں نہیں بیٹھ سکتا، کس طرح نماز پڑھوں؟,"<p><p style=""margin-left:9pt;margin-right:10.3pt;text-align:justify;"">اگر آپ گھٹنے کی تکلیف کی وجہ سے زمین پر بیٹھ کر سجدہ کرنے پر قادر نہیں ہیں تو آپ سے قیام کی فرضیت ساقط ہوگئی ہے، آپ جس طرح سہولت ہو  زمین پر بیٹھ کر مثلاً: پاؤں پھیلا کر یا چار زانو ہوکر اشارہ سے رکوع وسجدہ کرکے نماز ادا کرلیں، اگر زمین پر بیٹھنے میں بھی مشقت ہو تو کرسی پر بیٹھ کر اشارہ سے نماز پڑھ لیں، اور سجدہ میں رکوع کی بنسبت ذرا زیادہ جھکیں۔</p><p style=""margin-left:9pt;margin-right:10.3pt;text-align:justify;"">اور اگر  آپ قیام، رکوع اور سجدہ پر تو قادر ہیں، لیکن گھٹنے میں تکلیف کی وجہ سے  زیادہ دیر تک پاؤں موڑ کر بیٹھنے پر قادر نہیں ہیں تو  کھڑے ہو کر نماز شروع کرکے  رکوع اور سجدہ کے ساتھ نماز پوری کرنا ضروری ہے، البتہ دونوں سجدوں کے درمیان  جلسہ اور تشہد پڑھنے کے دوران پاؤں موڑ کر بیٹھنے کے بجائے چار زانو ہوکر یا جس طرح سہولت ہو بیٹھ کر نماز پوری کرسکتے ہیں۔ فقط واللہ اعلم</p></p>",143908200488,banuri,"('نماز', 'salat')","('مریض کی نماز', 'mareez-ki-namaz')","('مریض کی نماز', 'mareez-ki-namaz')"
06-05-2018,https://www.banuri.edu.pk/readquestion/ایک-دو-تین-کہہ-کر-تین-پتھر-پھینکنے-سے-طلاق-کا-حکم-2/06-05-2018,ایک دو تین کہہ کر تین پتھر پھینکنے سے طلاق کا حکم,ایک شخص اپنی بیوی سےتنگ آکرغصہ میں تین پتھر اٹھاکرایک ایک کرکے بیوی کی طرف پھینکتا ہے، ایک دو تین کہہ کر ۔ طلاق کالفظ زبان پر نہیں لایا توطلاق واقع ہوگئی یا نہیں؟,"<p><p style=""margin-left:0;margin-right:0;text-align:right;"">طلاق واقع کرنے کے لیے لفظِ طلاق کا تلفظ ضروری ہے خواہ وہ لفظ طلاق کے لیے صریح ہو یا کنایہ ، لہذا اگر کوئی شخص  تین پتھر بیوی کی طرف پھینکتا ہے اور زبان سے صرف ایک دو تین کہتا ہے،  طلاق کا کوئی لفظ  نہیں کہتا  تو ایسے شخص کی بیوی پر کوئی طلاق واقع نہ ہو گی۔  فقط واللہ اعلم</p></p>",143908200464,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
06-05-2018,https://www.banuri.edu.pk/readquestion/کرسی-پر-نمااز-پڑھنا/06-05-2018,کرسی پر نماز پڑھنا,کن حالت میں نماز کرسی پر بیٹھ کر پڑھنی چاہیے؟  آج کل تھوڑی سی بیماری میں بھی کرسی پر نماز ادا کرتے ہیں۔,<p><p>اگرکوئی شخص کھڑے ہوکر رکوع اور سجدے کے ساتھ نماز پڑھنےپرقادرنہ ہو  اورنہ ہی زمین پربیٹھ کراشارے سےنمازپڑھ سکتاہو تو ایسے شخص کواجازت ہے کہ کرسی پربیٹھ کراشارہ سےرکوع سجدہ کے ساتھ نمازپڑھ لے، اگرزمین پربیٹھ کرسجدے کے ساتھ نمازپڑھ سکتا ہو تو زمین پر ہی نماز پڑھے۔ اور اگر زمین پر بیٹھ کر اشارے سے نماز پڑھ سکتاہو تو بھی کرسی کی بجائے زمین پربیٹھ کرنماز پڑھناچاہیے۔بلا عذر  یا معمولی عذر کی بنیاد پرکرسی پر بیٹھ کر نماز نہ پڑھی جائے۔ فقط واللہ اعلم</p></p>,143908200388,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
07-05-2018,https://www.banuri.edu.pk/readquestion/والدہ-اور-بھائی-کے-دباؤ-میں-طلاق-دینا-2/07-05-2018,والدہ اور بھائی کے دباؤ میں طلاق دینا,بھائی اور ماں کے پریشر میں آ کر شوہر نے بیوی کو طلاق کے فارم پر دستخط کر دیا ہے ، کیایہ طلاق واقع ہو جائے گی  اور عو رت حا ملہ بھی ہے؟,<p><p>     بھائی اور والدہ کے  دباؤ  میں آکر بیوی کو زبانی یا تحریری طلاق  دینے سے  طلاق واقع ہوجاتی ہے، نیز  عورت کا حاملہ ہونا بھی طلاق واقع ہونے سے مانع نہیں ہے۔فقط واللہ اعلم</p></p>,143908200518,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
08-05-2018,https://www.banuri.edu.pk/readquestion/سامان-تجارت-پر-زکاۃ/08-05-2018,سامان تجارت پر زکاۃ,دکانوں پر جو خشک فروٹ اور دالیں ہوتی ہیں کیا ان پر بھی زکاۃہے?,<p><p>جی فروخت کیے جانے والے خشک فروٹ اور دالوں کی مالیت اگر نصاب کے بقدر ہو تو  سال مکمل ہونے پر ان میں زکاۃ  لازم ہوگی۔ فقط واللہ اعلم</p></p>,143908200658,banuri,"('زکات', 'zakat')","('زکوٰۃ / صدقات', 'zakat-sadaqat')","('سامان تجارت', 'saaman-e-tijarat')"
08-05-2018,https://www.banuri.edu.pk/readquestion/گندے-پانی-کی-چھینٹیاں-2/08-05-2018,گندے پانی کی چھینٹیاں,راستے میں میرے اوپر گندی پانی کی چھینٹیں لگیں، میں نے صاف کرلیں، لیکن کیا میری نماز ہوجائے گی ؟میرے پاس کوئی اور کپڑے نہیں ہیں اس ٹائم کے لیے۔,<p><p>اگر یہ چھینٹیں سوئی کے سرے  جتنی  بہت چھوٹٰی تھیں  جو نظر نہ آئیں تو ان کو صاف کیے بغیر بھی آپ کی نماز ہوجاتی، اور اگر اس سے بڑی تھیں اور آپ نے   اس کو پانی سے دھو کر پاک کرلیا تو بھی آپ کی نماز ہوگئی۔ کپڑے تبدیل کرنے  کی ضرورت نہیں۔فقط واللہ اعلم</p></p>,143908200610,banuri,"('طہارت', 'taharat')","('نجاست اور اس سے پاکی', 'najasat-aur-us-ki-paki')","('نجاست سے پاکی', 'nijasat-aur-us-ki-paki')"
08-05-2018,https://www.banuri.edu.pk/readquestion/موبائل-میں-دیکھ-کر-تلاوت-کرنا-2/08-05-2018,موبائل میں دیکھ کر تلاوت کرنا,موبائل فون پر ضرورت کے وقت دیکھ کر تلاوت کا کیا حکم ھے؟,<p><p>موبائل میں قرآن مجید کی تلاوت کرنا جائز ہے،   البتہ موبائل کی اسکرین پر اگر قرآن کریم  کھلا ہوا ہو تو اسکرین کو  وضو کے بغیر نہ چھوا جائے، اس کے علاوہ  موبائل کے دیگر حصوں کو  مختلف  اطراف  سے وضو کے بغیر چھونے میں کوئی مضائقہ نہیں ۔فقط واللہ اعلم</p></p>,143908200634,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('تلاوت کے احکام اور آداب', 'tilawat-k-ahkaam-aur-aadab')"
08-05-2018,https://www.banuri.edu.pk/readquestion/صدقۃ-الفطر-کی-مقدار-2/08-05-2018,صدقۃ الفطر کی مقدار,رمضان المبارک کے صدقہ فطر  کی رقم کی تفصیل بتادیں۔,<p><p>دارالافتاء بنوری ٹاؤن کراچی کی طرف سے کراچی اور اس کے مضافات کے لیے سال 1439/2018 کے لیے صدقۃ الفطر کی طے کر دہ تفصیل درج ذیل ہے:</p><p> گندم : 90 روپے</p><p>جو : 230 روپے</p><p>کھجور : 900 روپے</p><p>کشمش : 1800 روپے۔فقط واللہ اعلم</p></p>,143908200629,banuri,"('زکات', 'zakat')","('زکوٰۃ / صدقات', 'zakat-sadaqat')","('صدقۃ الفطر', 'sadaqa-tul-fitr')"
06-05-2018,https://www.banuri.edu.pk/readquestion/ظہر-کی-چار-سنت-ایک-سلام-کے-ساتھ-سنت-مؤکدہ-ہیں/06-05-2018,ظہر کی چار سنت ایک سلام کے ساتھ سنتِ مؤکدہ ہیں,ظہرسےپہلےدوسنت پڑھ کےجماعت میں شریک ہوجائے توبعد میں دوہی پڑھےیاچار؟,"<p><p style=""margin-left:0;margin-right:0;text-align:right;"">ظہر کی فرض نماز سے پہلے چار رکعات سنت ایک سلام سے پڑھنا سنت مؤ کدہ ہے۔اس لیے اگر کوئی شخص ظہر کی فرض نماز میں شامل ہونے کے لیے دورکعت سنت پرسلام پھیردے تو فرض کی ادائیگی کے بعد وہ چارر کعات سنت  ظہر اداکرے گا۔</p><p style=""margin-left:0;margin-right:0;text-align:right;"">سنن ابن ماجہ  اور سنن ابی داودکی روایت میں ہے:</p><p style=""margin-left:0;margin-right:0;text-align:right;""><span class=""ar_writing"">'' عن أبي أيوب ، أن النبي صلى الله عليه وسلم كان يصلي قبل الظهر أربعاً إذا زالت الشمس ، لا يفصل بينهن بتسليم ، وقال : إن أبواب السماء تفتح إذا زالت الشمس''.</span></p><p style=""margin-left:0;margin-right:0;text-align:right;"">ترجمہ: حضرت ابوایوب رضی اللہ عنہ سے روایت ہے : ""جب سورج ڈھل جاتاتونبی کریم صلی اللہ علیہ وسلم ظہر سے قبل چاررکعات نماز ایک سلام سے پڑھتے ،اور فرماتے سورج ڈھلنے کے بعد آسمان کے دروازے کھل جاتے ہیں""۔(سنن ابن ماجہ،کتاب اقامۃ الصلاۃ2/236-سنن ابی داود،باب الاربع قبل الظہیر وبعدھا1/490)</p><p style=""margin-left:0;margin-right:0;text-align:right;"">''فتاویٰ شامی'' میں ہے:</p><p><span class=""ar_writing"">'' ( وسن ) مؤكداً ( أربع قبل الظهر و ) أربع قبل ( الجمعة و ) أربع ( بعدها بتسليمة )، فلو بتسليمتين لم تنب عن السنة، ولذا لو نذرها لا يخرج عنه بستليمتين وبعكسه يخرج''۔(2/12)</span>فقط واللہ اعلم</p></p>",143908200403,banuri,"('نماز', 'salat')","('سنن و نوافل', 'nawafil')","('سنن و نوافل', 'sunan-o-nawafi')"
05-05-2018,https://www.banuri.edu.pk/readquestion/قرض-سرمائے-سے-زیادہ-ہونے-کی-وجہ-سے-زکاۃ-واجب-نہیں/05-05-2018,قرض سرمائے سے زیادہ ہونے کی وجہ سے زکاۃ واجب نہیں,میرے دو بزنس ہیں ایک جنرل اسٹور اور دوسر ااسٹاک مارکیٹ،اسٹاک مارکیٹ میں تین لوگوں کا پیسہ لگا ہوا ہےاور مجھے اس میں 55 لاکھ کا نقصان ہواہے جو میرے ذمہ واجب الادا ہیں آٹھ ماہ میں اداکرنا ہے۔جنرل اسٹور میرا ذاتی ہے اس میں کسی کی شراکت نہیں ہے ،جس گھر میں میری رہائش ہے وہ میں نے دادا سے خریدا ہےاس کے 10 لاکھ روپے ادا کرنے ہیں ،میری بیوی کے پاس 5 تولہ سونا ہے۔  کیا اس تفصیل کی رو سے مجھ پر زکاۃ لازم ہے؟,<p><p>اگر آپ کے ذمہ واجب الادا رقم آپ کے سرمائے سے زیادہ ہے تو آپ پر زکاۃ لازم نہیں،بیوی کے پاس 5 تولہ سونے کے علاوہ اگر کچھ نقدی یا چاندی ہے تو سال مکمل ہونے پر اس پر زکاۃ لازم ہوگی، ورنہ نہیں۔ آپ کے قرضوں کی وجہ سے آپ کی اہلیہ سے زکاۃ ساقط نہیں ہوگی۔</p><p>اور اگر آپ کے ذمہ واجب الادا رقم منہا کرنے کے بعد آپ کے پاس ساڑھے باون تولہ چاندی کی مالیت کے برابر رقم اور مالِ تجارت ہے تو آپ پر بھی سال پورا ہونے پر زکاۃ لازم ہوگی۔ فقط واللہ اعلم</p></p>,143908200263,banuri,"('زکات', 'zakat')","('زکوٰۃ / صدقات', 'zakat-sadaqat')","('وجوب زکوٰۃ کی تفصیل', 'wujob-e-zakat-ki-tafseel')"
