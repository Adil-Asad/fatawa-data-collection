issued_at,link,title,question,answer,fatwa_number,dar_ul_ifta,kitab,bab,fasal
03-11-2016,https://www.banuri.edu.pk/readquestion/بیوی-کو-طمانچہ-مارنا/03-11-2016,بیوی کو طمانچہ مارنا,کسی بھی بحث مباحثہ میں غصہ میں آکر بیوی کو طمانچہ مارنا جائز ہے کہ نہیں؟,<p><p>اللہ تعالیٰ نے انسان کو اشرف المخلوقات بنایا ہے، اسی طرح اعضاء میں سے چہرے کو مجمع المحاسن بنایا ہے، چہرہ چاہے انسا ن کا ہو یا حیوان کا نبی کریم صلی اللہ علیہ وسلم نے اس پر مارنے اور اس کو داغنے سے منع فرمایا ہے،لہذاغصہ میں  بھی بیوی کے چہرے پر طمانچہ مارنا جائز نہٰیں۔ فقط واللہ اعلم</p></p>,143802200007,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('میاں ، بیوی کے حقوق', 'mian-biwi-k-huqooq')"
03-11-2016,https://www.banuri.edu.pk/readquestion/فرض-نماز-کے-بعد-ایک-مرتبہ-دعا-ہوجانے-کے-بعد-دوبارہ-دعا-کا-اہتمام/03-11-2016,فرض نماز کے بعد ایک مرتبہ دعا ہوجانے کے بعد دوبارہ دعا کا اہتمام,"فرض نماز کے بعد امام صاحب کے ساتھ اجتماعی دعا ہوتی ہے ، جیسے ہی امام صاحب دعا ختم کرکے ہاتھ چہرے پر پھیر لیتے ہیں تو کوئی مقتدی کہتا ہے کہ""بیماروں کی شفاء کے لیے بھی دعا کرائیں"" امام صاحب دوبارہ اجتماعی دعا کراتے ہیں جس میں خاص صرف بیماروں کی شفاء کے لیے ہی دعا کرتے ہیں۔ ایسا کبھی کبھار نہیں ہوتا بلکہ ہمارے ہاں یہ اکثر بلکہ روزانہ ہر وقت کا معمول ہے کبھی کبھار کسی ایک یا دو وقت کوئی نہ کہتا ہو تو الگ بات ہے۔ کیا اس طرح فرض کے بعد اجتماعی دعا میں مقتدی کا انتظار کرنا کہ امام صاحب دعا سے فارغ ہوں تو دوسری اجتماعی دعا بیماروں کے لیے شفاء کا کہنا اور امام صاحب کا دوسری اجتماعی دعا کرانا جائز ہے؟",<p><p>کبھی کبھار مریضوں کے لیے اجتماعی دعاکردیں تو اس میں حرج نہیں لیکن اجتماعی دعا کے ختم کاانتظار کرنا اورپھر مریضوں کا کہہ کر دوبارہ دعاشروع کرنا اور اس کو مستقل معمول بنالینا درست نہیں۔ مقتدیوں کو چاہیے کہ اگر کسی کے لیے دعا کروانی ہوتو امام صاحب کو پہلے ہی بتادیا کریں تاکہ ایک ہی مرتبہتمام ضروریات کے لیے دعا کرلی جائے۔</p><p>واضح رہے کہ مذکورہ جواب بصورتِ صدقِ سوال ہے۔فقطواللہ اعلم</p></p>,143802200006,banuri,"('ایمان و عقائد', 'aqaed')","('بدعات اور رسوم', 'bidaat-rasoomat')","('بدعت اور اس کی اقسام', 'bidaat-aur-us-ki-aqsaam')"
03-11-2016,https://www.banuri.edu.pk/readquestion/سنتوں-کے-بعد-اجتماعی-دعامانگنا/03-11-2016,سنتوں کے بعد اجتماعی دعامانگنا,کیا فرض کے بعد سنتیں پڑھ کر آخر میں سنتوں کے بعد پھر امام صاحب کے ساتھ اجتماعی دعا مانگنا صحیح ہے؟,<p><p>سنتوں کے بعد اجتماعی دعاکامعمول بدعت ہونے کی بناپر واجب الترک ہے۔فقط واللہ ا علم</p><p> </p></p>,143802200005,banuri,"('ایمان و عقائد', 'aqaed')","('بدعات اور رسوم', 'bidaat-rasoomat')","('بدعت اور اس کی اقسام', 'bidaat-aur-us-ki-aqsaam')"
26-10-2016,https://www.banuri.edu.pk/readquestion/نیوتہ-کی-رسم-کا-حکم/26-10-2016,نیوتہ کی رسم کا حکم,ولیمہ میں آجکل رواج ہے کہ پیسے لیتے ہیں اور لکھ لیتے ہیں کہ کس نے کتنے پیسے دیے؟ بعد میں ان لوگوں کے ہاں اگر شادی ہوگی تو یہ بھی ان کو اتنے پیسے دیں گے۔ اگر کوئی پیسے نہیں دیتا جس کا نام پیسے دینے والوں میں نہیں ہوتا ان سے ناراض بھی ہوتے ہیں۔۔ کیا ایسا کرنا جائز ہے؟ اگر ناجائز ہے تو کوئی دلیل؟,"<p><p>ولیمے کے موقع پر مذکورہ طریقہ کا لین دین ""نیوتہ"" کہلاتا ہے، جو شادی بیاہ کے موقع کی ایک قبیح رسم اور شرعی اعتبار سے ناجائز ہے، قرآن کریم میں ارشاد باری تعالی ہے: وما آتیتیم من ربو لیربو فی اموال الناس فلایربو عنداللہ۔ (روم : 39) یعنی جو مال اس نیت سے دیا جائے کہ اس کے بدلے میں زیادہ ملے گا تو اللہ کے ہاں اس کی بڑھوتری نہیں ہوتی۔ مفسرین نے نیوتہ کے لین دین کو بھی اس آیت کا مصداق ٹھہراتے ہوئے ناجائز قرار دیا ہے، البتہ کسی قسم کے بدلے کی نیت کے بغیر محض خوشی کے موقع کی مناسبت سے رقم ہدیہ کردینا جائز ہے، اور جس برادری میں نیوتہ کی رسم ہے وہاں اگر شادی یا ولیمہ کے موقع پر کچھ دیا گیا ہے تو اس کی حیثیت قرض کی ہے اور قرض پراضافہ لینا بوجہ سود کے ناجائز ہے۔ واللہ اعلم۔</p></p>",143801200036,banuri,"('نکاح', 'nikah')","('نکاح کی رسومات', 'nikah-ki-rusomaat')","('شادی سے متعلق متفرق رسوم', 'nikah-ki-taqreeb-sunnatayn-or-rusomat')"
20-10-2016,https://www.banuri.edu.pk/readquestion/مالدار-آدمی-کا-کفارے-میں-روزے-رکھنا/20-10-2016,مالدار آدمی کا کفارے میں روزے رکھنا,جوآدمی مالدار ہو ،قسم کاکفارہ دس مسکینوں کودو وقت کاکھاناکھلاسکتاہے،اس کے باوجود مالداردس مسکینوں کوکھاناکھلانے کےبجائے قسم کے کفارے میں تین روزے رکھناچاہے تورکھ سکتاہے؟,<p><p>قرآن کریم میں قسم توڑنے پرکفارے کی ادائیگی کی تین صورتیں ذکر کی گئی ہیں:</p><p>اول یہ کہ دس مسکینوں کو متوسط درجہ کا کھانا صبح و شام دو وقت کھلا دیا جائے، دوسرایہ کہ  دس مسکینوں کو بقدر ستر پوشی کپڑا دے دیا جائے، اورتیسرایہ کہ  کوئی مملوک غلام آزاد کر دیا جائے۔</p><p>            اس کے بعد ارشاد ہے فَمَنْ لَّمْ يَجِدْ فَصِيَامُ ثَلٰثَةِ اَيَّامٍ، یعنی اگر قسم توڑنے والے شخص کو اس مالی کفارہ کے ادا کرنے پر قدرت نہ ہو ،یعنی نہ ہی  دس مسکینوں کو کھانا کھلا سکے، نہ کپڑا دے سکے اور نہ غلام آزاد کر سکے تو پھر اس کا کفارہ یہ ہے کہ تین دن روزے رکھے۔</p><p>            اس سے معلوم ہواکہ  قسم کے کفارہ میں روزہ رکھنا صرف اس صورت میں کافی ہو سکتا ہے جب کہ ان تینوں میں سے کسی پر قدرت نہ ہو ۔اگرمالدارآدمی دس مسکینوں کوکھاناکھلانے،یاکپڑادینے پرقدرت رکھتاہے تواس صورت میں روزے رکھنے سے قسم کاکفارہ ادا نہیں ہوگا۔فقط واللہ اعلم</p></p>,143801200029,banuri,"('روزہ', 'soum')","('روزہ', 'roza')","('کفارہ / فدیہ', 'kaffara-fidya')"
25-10-2016,https://www.banuri.edu.pk/readquestion/خون-کا-عطیہ-دینے-کا-حکم/25-10-2016,خون کا عطیہ دینے کا حکم,کیا خون کا عطیہ دینا جائز ہے؟ اگر جائز ہے تو کیا خون کا عطیہ دینے سے ثواب ملے گا یا نہیں؟ بعض این جی اوز خون اکھٹا کرتی ہیں انہیں خون کا عطیہ دینے میں ثواب کی امید ہے یا نہیں؟,<p><p>خون انسانی بدن کا جزو ہے، اور انسان کے لیے اپنے جسم کا کوئی بھی جزو اپنے اختیار سے عطیہ دینا جائز نہیں، البتہ اگر کوئی مریض اضطراری حالت میں ہو اور ماہر ڈاکٹر کی نظر میں خون دیئے بغیر اس کی جان جانے یا مرض طویل ہوجانے کا اندیشہ ہو اور اس کے علاوہ کوئی اور راستہ بھی نہ ہو تو ایسی صورت حال میں خون دینا جائز ہے اور اس طرح ایک مسلمان کی جان بچانے پر ثواب کی بھی امید ہے۔ کسی این جی اوز کے متعلق اگر تحقیق سے معلوم ہوجائے کہ وہ خون کو مستحق مریضوں کے علاج کے لیے فراہم کرتی ہے، تو اس کو خون دینا جائز ہے۔ واللہ اعلم</p></p>,143801200035,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('تبادلہ خون', 'tabadla-e-khoon')"
22-10-2016,https://www.banuri.edu.pk/readquestion/آپ-مجھ-سے-فارغ-ہو-کہ-الفاظ-سے-طلاق-کا-حکم/22-10-2016,آپ مجھ سے فارغ ہو کہ الفاظ سے طلاق کا حکم,ایک عورت کو اپنے خاوند نے تین دفعہ ہوش و حواس میں رہ کے کہا کہ: آپ مجھ سے فارغ ہو ، تو کیا اس طرح کہنے سے اس عورت کو طلاق ہو گئی جب کہ یہ کہتے ہوئے ان دونوں کے درمیان کوئی موجود نہیں تھا۔ لیکن اب وہ شخص انکار کرتا ہے کہ میں نے طلاق نہیں دی۔ عورت کہتی ہے کہ: خاوند نے اسے اینٹ کے تین ٹکڑے بھی دیے۔ برائے مہربانی رہنمائی فرمائیں کہ کیا یہ طلاق ہو گئی اور یہ عورت کسی دوسری جگہ نکاح کر سکتی ہے یا نہیں؟,"<p><p>’’آپ مجھ سے فارغ ہو‘‘ یہ الفاظ کنائی ہیں ، جن سے بغیر نیت کے طلاق واقع نہیں ہوتی اورشوہرچوں کہ انکار کررہا ہے  اس لیے ان الفاظ سے طلاق واقع نہیں ہوئی، مذکورہ عورت بدستور اپنے شوہر کے نکاح میں ہے۔اگر بیوی مذکورہ الفاظ کا کہنا شوہر پر ثابت کردے تو اورشوہر حلفاً انکار کردے تو اس کےکہےکااعتبار ہوگا۔ فتاوی ہندیہ میں ہے: <span class=""ar_writing"">ومایصلح جواباً وشتماً خلیة ،بریة، بتة،بتلة، بائن حرام  ۔۔۔۔ ففی حالة الرضاء لایقع فی الفاظ کلها الا بالنیة.</span>( ج: ۱، ص: ۳۷۴، ۳۷۵) فقط واللہ اعلم</p></p>",143801200033,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق صریح اور کنائی', 'talaq-e-sarih-or-kinai')"
19-09-2016,https://www.banuri.edu.pk/readquestion/حالت-صحت-میں-رقم-کے-استعمال-کی-اجازت-دی-اور-بعد-میں-ذہنی-توازن-ٹھیک-نہ-رہا-تو-سابقہ-اجازت-کا-حکم/19-09-2016,حالت صحت میں رقم کے استعمال کی اجازت دی اور بعد میں ذہنی توازن ٹھیک نہ رہا تو سابقہ اجازت کا حکم,میرے سسرکا انتقال ہوگیا ہے اور میری ساس حیات ہیں جو کہ میرے ساتھ ہی رہتی ہیں۔میری ساس کو میرے سسر مرحوم کی وراثت میں سے آٹھواں حصہ ملا ہے۔ میرے شوہر کے آٹھ بہن بھائی ہیں۔ لیکن سوائے میرے شوہر اور میرے کوئی اور اولاد (میرے شوھر کے بہن بھائی) ان کی ذمے داری نہیں اٹھا رہا۔ ہم ہی ان کی خدمت و کفالت کر رہے ہیں۔ میری ساس کی ذہنی حالت پہلے صحیح تھی مگر اب ان کی دماغی/ذہنی حالت درست نہیں رہی۔ جب ان کی حالت درست تھی تو اس وقت انھوں نے ہمیں اجازت دی تھی کہ ہم ان کے (وراثت میں ملے پیسے) میں سے جب چاہیں اپنی کسی بھی ذاتی ضرورت کے لیے خرچ کرسکتے ہیں۔ اب ہم اس میں سے کچھ خرچ کرنا چاہ رہے ہیں تو کیا ہمارا ان پیسوں پر حق ہے ؟ ہمارے لیے اس رقم میں سے اپنے لیے خرچ کرنا جائز ہے ؟ یا دوبارہ ہمیں اجازت باقاعدہ لینی پڑے گی۔واضح رہے کہ میری ساس کی دماغی حالت اب ٹھیک نہیں ہے، مگر اجازت دیتے وقت وہ بالکل نارمل تھیں۔ میرے شوہر کے دیگر بھائی بہن ہم کو کہہ رہے ہیں کہ :تم لوگ (میں اور میرے خاوند) کے لیے یہ پیسے استعمال کرنا جائز نہیں۔ اس میں ہم سب بھائی بہنوں کا وراثت کا حق ہے۔برائے مہربانی وضاحت کے ساتھ جواب عنایت فرمائیں۔,<p><p>جب سائلہ کی ساس نے اپنی صحت اور ہوش و حواس کی حالت میں اپنی رقم کے استعمال کی اجازت دی تھی تو وہ اجازت ان کی صحت تک برقرار تھی، اب جب کہ ان کی دماغی حالت درست نہیں رہی تو اس اجازت کا بھی اعتبار نہیں،  اب ساس کی رقم ذاتی ضرورت میں  استعمال نہیں  کرسکتے ۔(کما فی الشامیۃ فی بیان اسباب الحجر: الحجر  ھو منع من نفاذتصرف قولی  وسببہ صغر وجنون الخ  ج: ۶، ص: ۱۴۴)</p><p>سائلہ کے شوہر اپنی والدہ  اور سائلہ اپنی ساس کی خدمت کرتے آئے ہیں تو یہ سائلہ اور اس کے شوہر کے لیے بڑی سعادت ہے، آئندہ بھی  اللہ تعالیٰ کے ہاں بڑا اجر ملنے کا یقین رکھتے ہوئے دونوں خدمت جاری رکھیں۔فقط واللہ اعلم</p></p>,143712200011,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
23-09-2016,https://www.banuri.edu.pk/readquestion/رشتہ-کے-لیئے-استخارہ-سے-متعلق-ایک-رہنمائی/23-09-2016,رشتہ کے لیئے استخارہ سے متعلق ایک رہنمائی,"عموما ہمارے معاشرے میں رشتہ کرتے وقت یا کرنے سے پہلے استخارہ کیا جاتا ہے. سو اگر لڑکا بهی استخارہ کرے اور لڑکی بهی کرلے پهر مثلا لڑکے کے استخارہ میں \\""ہاں\\"" آجائے اور لڑکی کے استخارے میں نہ ہوجائے تو ایسی صورت میں کیا کرنا چاہیے. لڑکے کے استخارے کے مطابق عمل کرنا چاہیے یا لڑکی کے استخارے کے مطابق فیصلہ لیا جائے ؟ براہ کرم جلد از جلد جواب عنایت فرمائیں کسی نے پوچها ہے . جزاکم اللہ",<p><p>دونوں اپنے اپنے استخارے کے مطابق عمل کریں۔لڑکے کے لیے رشتہ مناسب ہے اس لیے کوشش کرے اور لڑکی کے استخارہ میں ناں آیا ہے اس لیے وہ حسن تدبیر سے انکار کردےپھر جو مقدر ہواسی میں خیر جانے اورراضی رہے کیونکہ دونوں نے استخارہ کرچکےہےیعنی استخارے کی صورت میں بندگی کا اظہار اوراپنے معاملات  حق تعالی شانہ کے سپرد کرچکے ہیں۔واللہ اعلم</p></p>,143712200019,banuri,"('نماز', 'salat')","('سنن و نوافل', 'nawafil')","('نمازِ استخارہ', 'istikhara')"
22-10-2016,https://www.banuri.edu.pk/readquestion/شیئرز-کا-کاروبار-کرنا/22-10-2016,شیئرز کا کاروبار کرنا,شیئرز کا کاروبار کرنا کیساہے؟,<p><p>اسٹاک ایکسچینج میں شیئرز کا کاروبار چند شرائط کے ساتھ جائز ہے:</p><p>1۔ جس کمپنی کے شیئرز کی خرید و فروخت کی جارہی ہو، خارج میں اس کمپنی کا وجود ہو، صرف کاغذی طور پر رجسٹرڈ نہ ہو اور نہ ہی اس کمپنی کے کل اثاثے نقد کی شکل میں ہوں بلکہ اس کمپنی کی ملکیت مین جامد اثاثے بھی موجود ہوں۔</p><p>2۔ کمپنی کا کل یا کم از کم اکثر سرمایہ حلال ہو۔</p><p>3۔ کمپنی کا اصل کاروبار جائز ہو، حرام اشیاء کے کاروبار پر مشتمل نہ ہو۔</p><p>4۔ شیئرز کی خرید و فروخت میں، خرید و فروخت کی تمام شرائط کی پابندی ہو۔</p><p>5۔ حاصل شدہ منافع کل کا کل شیئرز ہولڈرز میں تقسیم کیا جاتا ہو، (احتیاطی) ریزرو کے طور پر نفع کا کچھ حصہ محفوظ نہ کیا جاتا ہو۔</p><p>6۔ شیئرز کی خرید و فروخت کے دوران بالواسطہ یا بلاواسطہ سود اور جوے کے کسی معاہدے کا حصہ بننے سے احتراز کیا جاتا ہو۔اگر شیئرز کے کاروبار میں ان شرائط کی رعایت رکھی جائے تو یہ کاروبار جائز ہے، ورنہ نہیں۔واللہ اعلم</p><p> </p></p>,143801200031,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('حصص / شیئرز', 'hisas-shares')"
15-06-2016,https://www.banuri.edu.pk/readquestion/نجس-کپڑے-پہن-کر-تلاوت-کرنے-کا-حکم/15-06-2016,نجس کپڑے پہن کر تلاوت کرنے کا حکم,اگرکسی آدمی کا جسم پاک ہولیکن کپڑے پاک نہ ہوں توکیااس صورت میں وہ قرآن کریم کی تلاوت کرسکتاہے یانہیں؟,<p><p>قرآن کریم کی عظمت اورجلال کاتقاضہ یہی ہے کہ پورے اداب واحترام کے ساتھ اس کی تلاوت کی جائے،نیزفقہائے کرام نے نجاست کے قریب تلاوت کو مکروہ قراردیاہے ،اس لیے اگرنجس کپڑے پہنے ہوں تو قرآن کریم کی  تلاوت نہیں کرنی چاہئے۔فقط واللہ اعلم</p><p>فتاویٰ شامی میں ہے:</p><p>الحاصل أن الموت إن كان حدثا فلا كراهة في القراءة عنده ، وإن كان نجسا كرهت ، وعلى الأول يحمل ما في النتف وعلى الثاني ما في الزيلعي وغيره .</p><p>وذكر أن محل الكراهة إذا كان قريبا منه ، أما إذا بعد عنه بالقراءة فلا كراهة .(فتاویٰ شامی ،باب صلاۃ الجنازۃ)فقط واللہ اعلم</p></p>,143709200018,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('تجوید اور ترتیب قرآنی', 'tajweed-aur-tarteeb-e-quraani')"
19-10-2016,https://www.banuri.edu.pk/readquestion/کسی-مسلمان-کو-کافر-کہنا/19-10-2016,کسی مسلمان کو کافر کہنا,ایک آدمی ہے جس کا ایمان و عقیدہ بھی ظاہر نہیں اور اکثر مسلمانوں پر کافر کافر کا فتوی لگاتا ہے ،صرف اپنی ذاتی وجوہات کی بنا پراور بہت ہی بداخلاق رویہ رکھتا ہے، عورتوں سے بہت بد اخلاقی کرتا ہے اور منہ سے زنا کے الفاظ صادر کرتا ہے۔ نعوذ باللہ خانہ کعبہ کی تصویر کے بارے میں میں کہتا ہے کہ اس پر کوئی یہ جملہ لکھ دو۔ اب وہ جملہ یہاں لکھنا مناسب نہیں لگتا۔اس آدمی کے بارے میں بتائیے،کیا ایسا آدمی مسلمان ہے؟کیا ایسے آدمی سے تعلق رکھنا یا اس کی حمایت کرنا جائز ہے؟,"<p><p>کعبۃ اللہ سے متعلق کیاالفاظ کہے گئے ہیں؟آپ نے اس کی صراحت نہیں کی،باقی کسی بھی مسلمان پربغیرکسی شرعی دلیل کے کافرہونے کاحکم لگانا،اس کوکھیل بنالیناسخت گناہ اورحرام ہے،ایمان کے لئے بھی خطرناک ہے،اس سے آدمی کااپنادین وایمان سلامت نہیں رہتا،لہذا دوسرے مسلمانوں پرکفرکاحکم لگانے والے شخص کواپنے دین وایمان کی فکرکرنی چاہیئے،اپنی حرکات سے بازآکرتوبہ تائب ہوناچاہیے،ایسے شخص کوحکمت وتدبیرکے ساتھ سمجھایاجائے ،اگر اپنی ان حرکات سے بازنہ آئے تواس سے قطع تعلق کرنادرست ہے۔</p><p>مشکوۃ شریف میں ہے:</p><p>"" حضرت ابن عمر رضی اللہ تعالیٰ عنہ سے روایت ہے کہ رسول اللہ صلی اللہ علیہ وسلم نے فرمایا: جس شخص نے اپنے مسلمان بھائی کو کافر کہا تو ان دونوں میں سے ایک پر کفر لوٹ گیا یعنی یا تو کہنے والا خود کافر ہوگیا یا وہ شخص جس کو اس نے کافر کہا ہے۔ (بخاری ومسلم)</p><p>دوسری روایت میں ہے:</p><p>''حضرت ابوذر رضی اللہ تعالیٰ عنہ سے روایت ہے کہ رسول اللہ صلی اللہ علیہ وآلہ وسلم نے فرمایا کہ جس شخص نے جانتے بوجھتے کسی دوسرے کو باپ بنایا تو یہ بھی کفر کی بات ہے اور جس شخص نے ایسی بات کو اپنی طرف منسوب کیا جو اس میں نہیں ہے تو ایسا شخص ہم میں سے نہیں ہے اور اس کو اپنا ٹھکانہ جہنم میں بنانا چاہئے اور جس نے کسی کو کافر کہا یا اللہ کا دشمن کہہ کر پکارا حالانکہ وہ ایسا نہیں ہے تو یہ کلمہ اسی پر لوٹ آئے گا''۔</p><p>(صحیح مسلم:جلد اول:حدیث نمبر 219 )</p></p>",143801200026,banuri,"('ایمان و عقائد', 'aqaed')","('کفر و شرک اور ان کے احکام', 'kufr-o-shirk-aur-un-k-ahkam')","('کفر و شرک اور ان کی اقسام', 'kufr-o-shirk-aur-un-ki-aqsaam')"
19-10-2016,https://www.banuri.edu.pk/readquestion/مسلمان-کو-کافر-کہنا/19-10-2016,مسلمان کو کافر کہنا,ایک آدمی ہے جس کا ایمان و عقیدہ بھی ظاہر نہیں اور اکثر مسلمانوں پر کافر کافر کا فتوی لگاتا ہے ،صرف اپنی ذاتی وجوہات کی بنا پراور بہت ہی بداخلاق رویہ رکھتا ہے، عورتوں سے بہت بد اخلاقی کرتا ہے اور منہ سے زنا کے الفاظ صادر کرتا ہے۔ نعوذ باللہ خانہ کعبہ کی تصویر کے بارے میں میں کہتا ہے کہ اس پر کوئی یہ جملہ لکھ دو۔ اب وہ جملہ یہاں لکھنا مناسب نہیں لگتا۔اس آدمی کے بارے میں بتائیے،کیا ایسا آدمی مسلمان ہے؟کیا ایسے آدمی سے تعلق رکھنا یا اس کی حمایت کرنا جائز ہے؟,"<p><p>کعبۃ اللہ سے متعلق کیاالفاظ کہے گئے ہیں؟آپ نے اس کی صراحت نہیں کی،باقی کسی بھی مسلمان پربغیرکسی شرعی دلیل کے کافرہونے کاحکم لگانا،اس کوکھیل بنالیناسخت گناہ اورحرام ہے،ایمان کے لئے بھی خطرناک ہے،اس سے آدمی کااپنادین وایمان سلامت نہیں رہتا،لہذا دوسرے مسلمانوں پرکفرکاحکم لگانے والے شخص کواپنے دین وایمان کی فکرکرنی چاہیئے،اپنی حرکات سے بازآکرتوبہ تائب ہوناچاہیے،ایسے شخص کوحکمت وتدبیرکے ساتھ سمجھایاجائے ،اگر اپنی ان حرکات سے بازنہ آئے تواس سے قطع تعلق کرنادرست ہے۔</p><p>مشکوۃ شریف میں ہے:</p><p>"" حضرت ابن عمر رضی اللہ تعالیٰ عنہ سے روایت ہے کہ رسول اللہ صلی اللہ علیہ وسلم نے فرمایا: جس شخص نے اپنے مسلمان بھائی کو کافر کہا تو ان دونوں میں سے ایک پر کفر لوٹ گیا یعنی یا تو کہنے والا خود کافر ہوگیا یا وہ شخص جس کو اس نے کافر کہا ہے۔ (بخاری ومسلم)</p><p>دوسری روایت میں ہے:</p><p>''حضرت ابوذر رضی اللہ تعالیٰ عنہ سے روایت ہے کہ رسول اللہ صلی اللہ علیہ وآلہ وسلم نے فرمایا کہ جس شخص نے جانتے بوجھتے کسی دوسرے کو باپ بنایا تو یہ بھی کفر کی بات ہے اور جس شخص نے ایسی بات کو اپنی طرف منسوب کیا جو اس میں نہیں ہے تو ایسا شخص ہم میں سے نہیں ہے اور اس کو اپنا ٹھکانہ جہنم میں بنانا چاہئے اور جس نے کسی کو کافر کہا یا اللہ کا دشمن کہہ کر پکارا حالانکہ وہ ایسا نہیں ہے تو یہ کلمہ اسی پر لوٹ آئے گا''۔(صحیح مسلم:جلد اول:حدیث نمبر 219 )فقط واللہ اعلم</p></p>",143801200025,banuri,"('ایمان و عقائد', 'aqaed')","('کفر و شرک اور ان کے احکام', 'kufr-o-shirk-aur-un-k-ahkam')","('کفر و شرک اور ان کی اقسام', 'kufr-o-shirk-aur-un-ki-aqsaam')"
15-10-2016,https://www.banuri.edu.pk/readquestion/تکافل-انشورنس-کے-ذریعے-مال-امپورٹ-کرنے-کا-حکم/15-10-2016,تکافل انشورنس کے ذریعے مال امپورٹ کرنے کا حکم,تکافل انشورنس کے ذریعے مال امپورٹ کروانے کے بارے میں مسئلہ بتا دیں,<p><p>مال امپورٹ کرنے کے لیے  تکافل انشورنس پالیسی لینا جائز نہیں ہے۔واللہ اعلم بالصواب</p></p>,143801200018,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('بیمہ زندگی / انشورنس / تکافل', 'bima-zindagi-insurance-takaful')"
25-08-2016,https://www.banuri.edu.pk/readquestion/تصویر-کھینچنا-کھنچوانا-اسکول-کی-انتظامی-کارروائی-کے-لیے-تصویر-کھینچ-کر-ویب-سائٹ-پر-اپ-لوڈ-کرنا/25-08-2016,تصویر کھینچنا، کھنچوانا، اسکول کی انتظامی کارروائی کے لیے تصویر کھینچ کر ویب سائٹ پر اپ لوڈ کرنا,تصویر کے متعلق کیا حکم ہے؟ تصویر بنانا یا بنوانا جائز ہے؟ اسکول کی ویب سائٹ پر بچوں کی تصویر کھینچ کر لگانا کیسا ہے؟,<p><p>تصویر کھینچنا یا کھنچوانا، اور اپنے پاس محفوظ رکھنا سب ناجائز اور حرام ہے۔ کسی تعلیمی ادارے کابچوں کی تصاویر  کھینچ کرویب سائٹ پر لگانا بھی ناجائز ہے۔</p></p>,143711200031,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
24-09-2016,https://www.banuri.edu.pk/readquestion/شوہر-کی-رضامندی-کے-بغیر-محض-عدالتی-طلاق-کا-حکم/24-09-2016,شوہر کی رضامندی کے بغیر محض عدالتی طلاق کا حکم,ایک عورت کو شوہر خرچہ بھی نہیں دے رہا تھا اور عورت کو شوہر کی طرف سے جان کا بھی خطرہ تھا تو اس عورت نے پاکستان کے کورٹ میں کیس داخل کرایا اور گواہی بھی پیش کی تو کورٹ کے جج نے اس عورت کو خلع لکھ کر دیا جبکہ شوہر ابھی تک خلع یا طلاق دینا نہیں چاہ رہا. تو کیا اس طرح کورٹ کی طرف سے خلع ملنے پر اب وہ عورت عدت گذار کر کسی اور جگہ شادی کرسکتی ہے؟,<p><p>صورت مسئولہ میں اگر عورت نے شرعی شہادت کے ذریعہ اپنا دعوی صحیح ثابت کردیا ہو کہ باوجود وسعت کے شوہر خرچہ نہٰیں دیتااورعدالت نے شوہر کو ادائیگی نان ونفقہ کا حکم دیا ہواور اس کے باوجود شوہر نے نفقہ نہ اداکیا ہو اور اس کے بعد عدالت نے مذکورہ سبب کی بناپر نکاح بذریعہ خلع فسخ کیا ہو توایسی  خلع شرعا معتبر ہے اور یہ عورت عدت گزار کر دوسری جگہ نکاح کرنے میں آزاد ہوگی( حیلہ ناجزہ، حکم زوجہ متعنت فی النفقہ، ص: ۱۶۳، ۱۶۴، ط: دار الاشاعت کراچی)  ۔ واللہ اعلم</p></p>,143712200022,banuri,"('طلاق', 'talaaq')","('فسخ و تفریق', 'faskh-o-tafreeq')","('فسخ و تفریق', 'faskh-o-tafreeq')"
18-10-2016,https://www.banuri.edu.pk/readquestion/بیت-الخلا-میں-مکمل-برہنہ-حالت-میں-قضائے-حاجت-کرنے-کا-حکم/18-10-2016,بیت الخلا میں مکمل برہنہ حالت میں قضائے حاجت کرنے کا حکم,بیت الخلاء میں مکمل ننگا ہوکر پیشاب یا پاخانہ کرنے کا کیا حکم ہے؟,<p><p>شرعا ضرورت کے علاوہ دیگر مواقع میں ستر چھپانا فرضِ عین ہے، اور ضرورت کےموقع پر بقدرِ ضرورت ستر کھولنا جائز ہے، نبی کریم صلی اللہ علیہ وسلم قضائے حاجت کے موقع پر زمین کے قریب ہوکر ہی کپڑا اٹھاتے تھے.(سننِ ترمذی) یعنی کھڑے کھڑے بھی کپڑا نہیں اٹھاتے تھے، لہذا بیت الخلاء میں بھی مکمل برہنہ ہوکر قضائے حاجت کرنے سے احتراز کرنا چاہیے، واللہ اعلم</p></p>,143801200023,banuri,"('طہارت', 'taharat')","('نجاست اور اس سے پاکی', 'najasat-aur-us-ki-paki')","('استنجاء، آداب و احکام', 'istinja-or-us-kay-aadab-o-ahkam')"
18-10-2016,https://www.banuri.edu.pk/readquestion/بلاعذر-کھڑے-ہوکر-پیشاب-کرنے-کا-حکم/18-10-2016,بلاعذر کھڑے ہوکر پیشاب کرنے کا حکم,بلا عذر کھڑے ہوکر پیشاب کرنے کا کیا حکم ہے؟,<p><p>کھڑے ہوکر پیشاب کرنے میں عام طور پر پیشاب کی چھینٹوں سے بچنا مشکل ہوتا ہے اور حدیث میں نبی کریم صلی اللہ علیہ وسلم نے پیشاب کی چھینٹوں سے بچنے کا حکم فرمایا ہے، اور اسے عذابِ قبر کا ایک سبب بتایا ہے، اس لیے بلاعذر کھڑے ہوکر پیشاب کرنے سے اجتناب لازم ہے اورآج کل چونکہ غیرمسلم کھڑے ہوکر ہی پیشاب کرتے ہیں اس لیے آج کے زمانہ میں بلاعذر کھڑے ہوکر پیشاب کرنا ان کی مشابہت کی وجہ سے حرام ہے۔واللہ اعلم.</p></p>,143801200022,banuri,"('طہارت', 'taharat')","('نجاست اور اس سے پاکی', 'najasat-aur-us-ki-paki')","('استنجاء، آداب و احکام', 'istinja-or-us-kay-aadab-o-ahkam')"
26-09-2016,https://www.banuri.edu.pk/readquestion/وطن-اقامت-سفر-سے-باطل-ہوجاتا-ہے/26-09-2016,وطنِ اقامت سفر سے باطل ہوجاتا ہے,ہمارے شہر شہدادکوٹ کے ایک مولوی صاحب کو سکھر تبلیغی مرکز میں تدریس ملی ہے، وہاں اس کو امامت بھی مل رہی ہے وہ ہر جمعہ اپنے شہر آنا چاہتا ہے، سکھر ہم سے ایک سو کلومیٹر دور ہے، مولوی صاحب نے سکھر جاکر پندرہ دن کی نیت کی، لیکن اچانک دس دن کے بعد اپنے شہر آنا پڑا، دو دن کے بعد واپس سکھر چلا گیا ہے. کیا اب وہ سکھر میں مقیم شمار ہوگا؟ چاہے ہر جمعہ کو اپنے شہر آیا کرے یا مقیم ہونے کی لیے ایک بار پھر پندرہ دن کی نیت کرکے پندرہ دن وہاں رہنا لازم ہوگا اور اس کے بغیر اس وقت سکھر میں مسافر ہے؟,<p><p>مذکورہ شہر میں جب مولوی صاحب نے سکھر شہر میں پندرہ دن ٹھہرنے کی نیت کی تو سکھر ان کا وطنِ اقامت بن گیا، پھر جب وہ دس روز کے بعد مذکورہ شہر سےاپنے وطن واپس لوٹے اورواپسی کے وقت ان کی نیت سکھر سے اقامت ختم کرنے کی نہیں تھی اس لیےان کا وطنِ اقامت باطل نہیں ہوا، بلکہ وہ سکھر واپس آکر مقیم ہی رہیں گے۔الحاصل سکھر میں پندرہ روز قیام کی نیت سے سکھر ان کا وطن اقامت بن چکا ہے اگر چہ عملا انہیں پندرہ دن گزارنے کی نوبت نہیں آئی تھی۔واللہ اعلم.</p></p>,143712200026,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
28-09-2016,https://www.banuri.edu.pk/readquestion/رکشے-والے-کے-ساتھ-کرائے-میں-اختلاف-کا-حکم/28-09-2016,رکشے والے کے ساتھ کرائے میں اختلاف کا حکم,میں نے ایک رکشے والے سے ایک جگہ آنے جانے کی بات کی میں ایک طرف کے اسی دیتا ہوں، اس سے میں نے آنے جانے کے ایک سو پچاس کہے، اس نے ہاں کہا، میں نے کہا آنے جانے کے ایک سو پچاس ہوں گے، اس نے پھر ہاں کہا، اب وہ نہیں سمجھا یا میں، جب واپسی ہوئی تو میں ٍیڑھ سو دئیے، اس نے ڈیڑھ سو مزید مانگے، میں نے کہا کہ دونوں طرف کے ڈیڑھ سو طے ہوئے تھے، اس نے کہا کہ ایک طرف کے ڈیڑھ سو تھے، خیر اس نے کہا کہ یہ ڈیڑھ سو بھی لے لو، اور چلا گیا، اب میں اس رقم کا کہا کروں؟ مسجد میں دے دوں؟ میں کسی کا حق نہیں کھانا چاہتا، جو شرعی حکم ہو بتادیں.,<p><p>مذکورہ صورت میں شرعی اعتبار سے آپ مؤجر (کرائے پر لینے والا) اور رکشے والا اجیر ہے، اور متعین سفر پورا کرنے کے بعد کرائے کی مقدار میں اختلاف ہوا ہے تو شرعی اعتبار سے آپ کی بات معتبر ہوگی، اب جبکہ وہ شخص اپنی رقم وصول کیے بغیر جاچکا ہے تو اگر اس تک پہنچانے کی کوئی صورت ہو تو اسے پہنچائیں، ورنہ اس کی طرف سے صدقہ کردیں، لیکن صدقہ کرلینے کے بعد اگر کبھی اس سے ملاقات ہوگئی تو اسے اس کی رقم دینا لازم ہوگی، واللہ اعلم</p></p>,143712200028,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
13-10-2016,https://www.banuri.edu.pk/readquestion/داڑھی-مونڈنے-والے-کو-دیکھنے-کا-حکم/13-10-2016,داڑھی مونڈنے والے کو دیکھنے کا حکم,کیا کسی ڈاڑھی منڈے کے چہرے کی طرف دیکھنا جائز ہے؟ آپ صلی اللہ علیہ وسلم نے تو فارس کے ایلچیوں سے منہ موڑ لیا کیونکہ وہ ڈاڑھی منڈے تھے۔۔؟,<p><p>کسی فاسد نیت کے بغیر داڑھی مونڈھنے والے کے چہرے کو دیکھنا فی نفسہ جائز ہے، فارس کے ایلچیوں نے داڑھیاں مونڈھ رکھی تھیں اور مونچھیں بڑھا رکھی تھیں، اس لیے ان کے فعل کےعدم جواز  اور منکر سے نفرت کے ا ظہار کے طورپرنبی کریم صلی اللہ علیہ وسلم نے ان سے چہرہ پھیر لیاتھا۔آج بھی حکم یہ ہے کہ منکر کو ختم نہ کرسکیں تو کم ازکم اس پر اپنی ناپسندیدگی کا اظہارکردیں ۔ واللہ اعلم.</p></p>,143801200015,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('بالوں کے احکام و آداب', 'baloon-k-ahkam-o-aadab')"
12-11-2015,https://www.banuri.edu.pk/readquestion/شرکت-کی-ایک-صورت-اور-اس-کا-حکم/12-11-2015,شرکت کی ایک صورت اور اس کا حکم,دوآدمیوں نے مشترکہ کھوٹی نکالی ،پیسہ صرف ایک کاہے دوسرے کاصرف عمل ہے ، اور ان دونوں نے یہ طے کیا کہ مثلا چھ فیصد کمیشن ہے ان میں سے چار فیصد کمیشن جس نے پیسے دیئے ہے اس کاہے،باقی دوفیصد کمیشن عامل کاہے ۔ کیا ازروئے شریعت اس طرح کرناصحیح ہے یانہیں ؟,<p><p>آپ نے جوصورت لکھی ہےاس سے بظاہریہ معلوم ہوتاہے کہ ایک شخص نے رقم لگاکرکوئی ادارہ قائم کیاہے اورایجنسی کی شکل میں لوگوں کاکام کیاجاتاہے ،اوراس سے حاصل ہونے والے کمیشن کی تقسیم دوتہائی اورایک تہائی رقم پررکھی گئی ہے،شرکت کی مذکورہ صورت درست نہیں ہے،عامل یعنی کام کرنے والے کواس کے عمل اورمحنت کی اجرت ملے گی،اورحاصل ہونے والانفع وہ ایجنسی قائم کرنے والے شخص کوملے گا۔</p><p>ہندیہ میں ہے:</p><p>لو دفع دابته إلى رجل ليؤاجرها على أن الأجر بينهما كانت الشركة فاسدة ، فإن آجر الدابة كان جميع الأجر لصاحب الدابة وللآخر أجر مثل عمله۔</p><p>اگرمقصود اس کے علاوہ ہے توواضح صورت لکھ کردوبارہ دریافت فرمالیں۔</p></p>,143701200053,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
08-10-2016,https://www.banuri.edu.pk/readquestion/ملازم-جائے-ملازمت-میں-قصر-کرے-یااتمام/08-10-2016,ملازم جائے ملازمت میں قصر کرے یااتمام؟,مجھے اپنے شہر سے ایک سو کلومیٹر دور شہر میں ڈیوٹی ملی ہے۔ وہاں فلیٹ کرایہ پر لے لیا اور سامان بھی وہاں مستقل رکھ دیا۔ ایک مفتی صاحب نے بتلایا تھا کہ ایک بار نوکری والے شہر میں پندرہ دن کی نیت سے جاکر پندرہ دن رہوں۔ اس کے بعد چونکہ نوکری والے شہر میں کرایہ کا فلیٹ اور سامان وہاں رکھا ہوا پھر بھلے میں ہر ہفتہ پانچ دن نوکری والے شہر اور دو دن اپنے شہر میں رہوں تو دونوں جگہ پوری نماز پڑھوں گا۔ اس لیے پہلی بار پندرہ دن کی نیت سے گیا لیکن اچانک دس دن بعد اپنے شہر دو دن کیلئے واپس آنا پڑا۔ اب میں نوکری والے شہر آئندہ ہر ہفتہ پانچ دن کیلئے جایا کروں گا تو وہاں پوری نماز پڑھوں گا یا قصر؟,<p><p>آپ کااپناشہرتوآپ کے لیے وطن اصلی ہے جہاں آپ مکمل نمازپڑھیں گے ،مگر جس جگہ آپ کوڈیوٹی ملی ہے یعنی جہاں ملازمت کرتے ہیں، وہاں بھی جب جائیں گے تومقیم  کہلائیں گے اورمکمل نمازپڑھیں گے ۔فقط واللہ اعلم</p></p>,143801200006,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
13-10-2016,https://www.banuri.edu.pk/readquestion/مسافر-امام-کا-اتمام-کرنا/13-10-2016,مسافر امام کا اتمام کرنا,اگرامام مسافرہواوروہ ظہرکی نمازچاررکعت پڑھادے ،اس کے پیچھے کچھ مقیم مقتدی بھی ہوں ، پھرامام کوبعدمیں یادآئے کہ میں نے توقصرنمازاداکرنی تھی،تووہ اپنی نمازدوبارہ قصردہرالے تواس صورت میں مقیم مقتدیوں کی نمازہوجائے گی یانہیں؟,<p><p>مسافر کے لئے اتمام جائزنہیں ہے،بہرصورت مسافرکوچاررکعت والی فرض  نمازدورکعت ہی پڑھناواجب  ہے،اگرمسافربجائے دورکعت کے چاررکعات پڑھ لیتاہے تواگرچہ اس سے فرض ساقط ہوجائے گالیکن گناہ گارہوگااوروقت کے اندراعادہ واجب ہوگا۔اگربھول کرچاررکعات پڑھ لیں تواس صورت میں سجدۂ سہوواجب ہے۔</p><p>صورت مسئولہ میں جب مسافرامام نے ظہرکی دورکعت قصرکی بجائے چاررکعات پڑھائی ہیں ،اورپھریادآنے پرقصر نمازکااعادہ کرلیاتواس کی نمازاداہوگئی۔جن مقیم مقتدیوں نے مسافرامام کی اقتدامیں چاررکعات پڑھی ہیں ،ان کی نمازاقتداء المفترض خلف المتنفل (یعنی فرض پڑھنے والے کا نفل والے کی اقتداء کرنا)کی وجہ سے ادانہیں ہوئی،لہذا مقیم مقتدیوں پراس نمازکااعادہ کرناضرروی ہے چاہے وقت باقی ہویاختم ہوگیاہو۔</p><p>فتاویٰ شامی میں ہے:</p><p>قوله ( لم يصر مقيما ) فلو أتم المقيمون صلاتهم معه فسدت لأنه اقتداء المفترض بالمتنفل <strong>ظهيرية أي إذا قصدوا متابعته أما لو نووا مفارقته ووافقوه صورة فلا فساد .(شامی،باب صلاۃ المسافر2/130،ط:دارالفکر)</strong></p></p>,143801200016,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
12-10-2016,https://www.banuri.edu.pk/readquestion/مقدس-اوراق-کے-تلف-کرنے-کی-صورت/12-10-2016,مقدس اوراق کے تلف کرنے  کی صورت,شادی کارڈ اوراس کے علاوہ اوربہت سی چیزوں پر اللہ کانام ہوتاہے،ان چیزوں کاہم کیاکریں؟اگرجلاسکتے ہیں توراکھ کاکیاکریں؟اگرسمندرمیں ڈالتے ہیں تووہ کناروں پرآجاتے ہیں۔,<p><p>اس طرح کے مقدس اوراق کے متعلق بہترصورت اوراحتیاط کاتقاضایہی ہے کہ یاتوانہیں کسی کپڑے میں لپیٹ کرمحفوظ مقام پر دفن کردیاجائے، اگر دفنانامشکل ہوتوغیرآبادکنویں یاسمندرمیں ڈال دیاجائے،اوربصورت مجبوری انہیں جلاکران کی راکھ سمندرمیں بہادی جائے، یا پانی میں ملاکرکسی ایسی پاک جگہ پرڈال دیں جہاں لوگوں کاگزرنہ ہوتاہویعنی پاؤں پڑنے کااندیشہ نہ ہو۔</p><p>فتاویٰ شامی میں ہے:</p><p>الكتب التي لا ينتفع بها يمحى عنها اسم الله وملائكته ورسله ويحرق الباقي ولا بأس بأن تلقى في ماء جار كما هي أو تدفن وهو أحسن كما في الأنبياء .</p><p>( قوله الكتب إلخ ) هذه المسائل من هنا إلى النظم كلها مأخوذة من المجتبى كما يأتي العزو إليه ( قوله كما في الأنبياء ) كذا في غالب النسخ وفي بعضها كما في الأشباه لكن عبارة المجتبى والدفن أحسن كما في الأنبياء والأولياء إذا ماتوا ، وكذا جميع الكتب إذا بليت وخرجت عن الانتفاع بها ا هـ .</p><p>يعني أن الدفن ليس فيه إخلال بالتعظيم ، لأن أفضل الناس يدفنون .</p><p>وفي الذخيرة : المصحف إذا صار خلقا وتعذر القراءة منه لا يحرق بالنار إليه أشار محمد وبه نأخذ ، ولا يكره دفنه ، وينبغي أن يلف بخرقة طاهرة ، ويلحد له لأنه لو شق ودفن يحتاج إلى إهالة التراب عليه ، وفي ذلك نوع تحقير إلا إذا جعل فوقه سقف وإن شاء غسله بالماء أو وضعه في موضع طاهر لا تصل إليه يد محدث ولا غبار ، ولا قذر تعظيما لكلام الله عز وجل ا هـ .(6/423،ط:سعید)</p></p>,143801200013,banuri,"('حقوق و آدابِ معاشرت', 'huqooq-muashret')","('اَخلاقیات', 'akhlaaqiyaat')","('حسن اخلاق', 'husn-e-akhlaq')"
23-09-2016,https://www.banuri.edu.pk/readquestion/فرقہ-جماعت-المسلمین-اپنے-عقائد-کی-بناء-پر-اہل-سنت-والجماعت-سے-خارج-ہے/23-09-2016,فرقہ جماعت المسلمین اپنے عقائد کی بناء پر اہل سنت والجماعت سے خارج ہے,جماعت المسلمین والے اپنے فرقہ کے علاوہ تمام مسلمانوں کو کافر سمجھتے ہیں بلکہ حرمین شریفین کے ائمہ کرام کو بھی. جب وہ   حنفیوں کو کافر بھی سمجھتے ہیں اور ہماری اقتداء میں نماز پڑھنے کو جائز نہیں سمجھتے اور ہماری نماز جنازہ پڑھنے کو بھی جائز نہیں سمجھتے تو کیا پھر بھی یہ جماعت المسلمین کے لوگ مسلم ہیں؟,<p><p>واضح رہے کہ جماعت المسلمین والے  اپنے عقائد واہیہ وفاسدہ کی وجہ سے اہل سنت والجماعت سے خارج اور گمراہ ہیں۔ یہ بات کہ کسی مسلمان کو کافر سمجھنے والا خود کیسے مسلمان ہوسکتا ہے،اس بارے میں تفصیل یہ ہے کہ کسی مسلمان کو کافر کہنا یا کافر کو مسلمان کہنا ،دونوں جانب سے نہایت سخت اور شدید احتیاط کا متقاضی ہے، جب تک کسی کی باتوں کی تاویل صحیح کی گنجائش ہو اور اس کے خلاف کی تصریح متکلم کے کلام میں نہ ہو یا اس کے عقیدہ کے کفر ہونے میں ائمہ اجتہاد کا  ادنی سے ادنی اختلاف واقع ہوا ہو اس وقت تک اس کو کافر نہیں کہا جائیگا۔اس معاملہ میں بےباکی اور جلدبازی سے کام لینا نہایت خطرناک ہے۔ (جواہر الفقہ، ج:۱، ص: ۳۶)  واللہ اعلم</p></p>,143712200017,banuri,"('ایمان و عقائد', 'aqaed')","('باطل مذاہب اور فرقے', 'mazahib-masalik')","('غیر مقلدین، جماعت المسلمین', 'jamat-ul-muslimeen')"
14-10-2016,https://www.banuri.edu.pk/readquestion/سورۃ-المائدہ-آیت-۴۴کی-روشنی-میں-پاکستان-کا-موجودہ-نظام-عدل-کے-بارے-میں-کیا-حکم-ہو-گا/14-10-2016,سورۃ المائدہ آیت ۴۴کی روشنی میں پاکستان کا موجودہ نظام عدل کے بارے میں کیا حکم ہو گا؟,پاکستان ایک اسلامی ریاست ہے جس کا قانون بھی اسلامی ہے۔ قرآن مجید میں ارشاد باری تعالی ہے و من لم یحکم بما انزل اللہ فاولئک ھم الکافرون۔ سورۃ المائدہ اس آیت مبارکہ کی روشنی میں پاکستان کا موجودہ نظام عدل اور تموم عدلیہ کے بارے میں کیا حکم ہو گا؟ کیا پاکستان میں احکام باری کے تحت فیصلے ہوتے ہیں؟,<p><p>واضح رہے کہ خدا کے اترے ہوئے قانون کے مطابق فیصلے نہ کرنے کی دو صورتیں بنتی ہیں: پہلی صورت:ایسا منصف جو اسلام کا اقراری ہے، شریعت اسلامی کو برحق اور دوسرے نظاموں سے برتر سمجھتا ہے لیکن کسی مقدمے میں خواہش نفسی یا اقربا پروری کی وجہ سے خلاف شریعت فیصلہ کرتا ہے۔یعنی عقیدۃ ( ما انزل اللہ) کو ثابت مان کر عملا اس کے خلاف فیصلہ کرے تو اس صورت میں کافر سے مراد عملی کافر ہوگا یعنی اس کی عملی حالت کافروں جیسی ہے۔</p><p>دوسری صورت: ایسا شخص جو اختیارات کا مالک ہو، خدا نے اُسے اقتدار سے بھی نوازا ہو،، ان اختیارات کے باوجود وہ نہ صرف خدا کے نازل کردہ نظام کو رائج نہیں کرتا بلکہ اُسے یہ خیال تک نہیں آتا، نہ وہ اس کے لیے کوئی تگ ودو کرتاہے۔ وہ بدستور لوگوں پر انسان ساختہ قوانین کو نافذ رہنے دیتا ہے جو یا تو تمام تر یا بیشتر اسلام کے خلاف ہوتے ہیں  گویامنصوص حکم کے وجود ہی کا انکار کرے اور اس کی جگہ دوسرے احکام اپنی رائے اور خواہش سے تصنیف کرلے جیسا یہود نے کیا تھا تو ایسے شخص کے کافر ہونے میں کیا شبہ ہوسکتا ہے۔(ماخوذاز تفسیر عثمانی، المائدہ: ۴۴، ص: ۱۵۲)</p><p>اب اس کسوٹی پر مملکت پاکستان کے نظام عدل وقانون کو پرکھ لیا جائےتو بعض قوانین  توانتظامی نوعیت کے ہیں اور بعض اسلامی ہیں اور کچھ خلاف اسلام ہیں اورجو خلاف اسلام ہیں اس کی وجہ حکمرانوں کاکوئی دنیوی مفاد یا غیروں سے مرعوبیت یا ان کا دباؤ یا خواہش نفس وغیرہ ہیں اس لیے اسے ایک دوسری آیت: ومن لم یحکم بماانزل اللہ فاولئک ھم الفاسقون کہہ سکتے ہیں۔ واللہ اعلم</p></p>,143801200017,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('ترجمہ و تفسیر ، تعارف اور اقسام', 'tarjama-o-tafseer-taaruf-aur-aqsaam')"
13-10-2016,https://www.banuri.edu.pk/readquestion/دخول-کے-بغیر-عورت-کے-اعضاء-مخصوصہ-سے-استمتاع-کر-کے-انزال-کرنا/13-10-2016,دخول کے بغیر عورت کے اعضاء مخصوصہ سے استمتاع کر کے انزال کرنا,کیا دخول کرے بغیر عورت کے اعضاء مخصوصہ سے استمتاع کر کے انزال کرنا جائز ھے؟,<p><p>میاں بیوی کے لیئے ایک دوسرے کے پورے بدن سے لمس کرنا درست ہے اور اس دوران اگر انزال ہوجائے تو کوئی حرج نہیں۔  کذا فی الشامی : یجوزلہ ان یلمس بجمیع بدنہ حتی بذکرہ جمیع بدنھا ۔۔وکذا ھی لھا ان تلمس بجمیع بدنھا جمیو بدنھا حتی ذکرھا (ج:۱، ص ۲۹۲،۲۹۳)  واللہ اعلم</p></p>,143801200014,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('میاں ، بیوی کے حقوق', 'mian-biwi-k-huqooq')"
12-10-2016,https://www.banuri.edu.pk/readquestion/کیا-کوئی-عالم-کسی-ڈاکٹرنی-کا-کفو-ہوسکتا-ہے/12-10-2016,کیا کوئی عالم کسی ڈاکٹرنی کا کفو ہوسکتا ہے؟,میرا نام میمونہ ہے اور میں نے الحمد للہ MBBSکے ساتھ ساتھ عالمہ کورس بھی وفاق المدارس کے تحت مکمل کیا ہوا ہے۔میں اپنی زندگی اسلام اور شریعت کے مطابق گزارنا چاہتی ہوں،اس لیے میں کسی عالم کے ساتھ اپنا رشتہ استوار کرنا چاہتی ہوں۔میرے ایک ٹیچر تھے جن سے میں نے عالمیہ کے سالonline بخاری و ترمذی کے چند اسباق پڑھے ہیں،اور وہ ماشاء اللہ عالم اور مفتی بھی ہیں اور اس کے ساتھ ساتھ دنیاوی تعلیم میں Bachelorکے ساتھ M.philبھی کر رہے ہیں،ان کے گھر والوں نے میرا رشتہ مانگا،لیکن میرے گھر والے یہ کہہ کر اس رشتے کو رد کرنا چاہ رہے ہیں کہ (١)یہ کہ اس کی اور تمہاری حیثیت بہت مختلف ہے،تم ڈاکٹر ہو اوروہ عالم۔(٢)اس شخص کی جرأت کیسے ہوئی کہ تمہارا رشتہ مانگے؟(٣)تم ڈاکٹر ہو اور صرف ڈاکٹر یا انجینئر ہی سے تمہاری شادی کریں گے۔جب کہ میں اس بات سے بالکل agreeنہیں ہوں۔ اب سوال یہ ہے کہ: 1۔کیا ایک ڈاکٹراور عالمہ لڑکی کسی عالم ،مفتی اور M.philکی کفو نہیں ہوسکتی؟ 2۔کیا ان مفتی صاحب کا میرا رشتہ مانگنا از رؤے شریعت گناہ یا بے غیرتی ہے؟(جب کہ رشتہ کی بات اس کے گھر والوں نے کی ہو) 3۔کیا میں ڈاکٹر ہونے کہ وجہ سے صرف ڈاکٹر وغیرہ ہی سے شادی کرسکتی ہوں؟عالم سے شادی کرنا میرے لیے جائز نہیں ہے؟ براہِ کرم ان سوالات کے جوابات جلد ارسال فرما دیں۔تاکہ میرے گھر والے کوئی مناسب فیصلہ کر سکیں۔میرا نکاح اس وجہ سے رکا ہوا ہے۔ Dr: Maimoona House Officer Rawalpind,<p><p>نبی کریم صلی اللہ علیہ وسلم نے لڑکی کے والدین اور اولیاء کو ہدایت دی ہے کہ  جب ان کی بچیوں کے لیےکسی  دین دار اور بااخلاق  شخص کا پیغامِ نکاح آئے تو فورا نکاح کردینا چاہیے ورنہ سخت فساد وفتنہ کا اندیشہ ہے۔(مشکاۃ المصابیح،کتاب النکاح، الفصل الاول) </p><p>اس حدیث کی رو سے سائلہ کے والدین کے لیے محض اس وجہ سے اس رشتےسے انکار درست نہیں کہ ان کی بیٹی ڈاکٹر ہے اور اس کا نکاح کسی ڈاکٹر ہی سے ہوگا، شریعت نےرشتےکے انتخاب کے موقع پر  دین داری کو دوسری کسی بھی صلاحیت اور خصوصیت پر  ترجیح دینے کا حکم دیا ہے،لہذا دین داری ایسی چیز ہے جس کی بناٗ پر دین دار شخص ہر عورت کا  کفو بننے کی اہلیت رکھتاہے۔</p><p> لیکن اگرسائلہ کے والدین  سائلہ کا نکاح کسی  دین دار باعمل ڈاکٹر سے کرنے کے خواہش مند ہوں تو اس صورت میں سائلہ کو اپنے والدین کی رائے پر عمل کرنا اس کی سعادت ہے، شوہر کی دین داری شرط ہے نہ کہ اس کا عالم اور مفتی ہونا۔ فقط واللہ اعلم</p></p>,143801200008,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
12-10-2016,https://www.banuri.edu.pk/readquestion/سیاہ-لباس-پہننے-کا-حکم/12-10-2016,سیاہ لباس پہننے کا حکم,کالا لباس پہننے کا کیا حکم ہے؟,<p><p>نبی کریم صلی اللہ علیہ وسلم سے کالے رنگ کی چادر اور عمامے کا استعمال ثابت ہے، لیکن مکمل کالا لباس پہننا ثابت نہیں، جبکہ اس پہلو سےممانعت کی کوئی حدیث بھی نہیں ملی ، اس لیے فی نفسہ کالا لباس پہننا تو جائز ہے، لیکن اس زمانے میں خاص طور پر محرم کے مہینے میں کالے رنگ کا لباس پہننا روافض کا شعار بن چکا ہے، اس لیے اس ماہ میں اس طبقے کے ساتھ مشابہت سے بچنے کے لیے سیاہ لباس سے اجتناب لازم ہے. واللہ اعلم</p></p>,143801200012,banuri,"('حقوق و آدابِ معاشرت', 'huqooq-muashret')","('لباس / وضع قطع', 'libass-waza-qata')","('لباس ، احکام و آداب', 'libas-ahkam-o-aadab')"
12-10-2016,https://www.banuri.edu.pk/readquestion/جمعہ-کی-سنتیں-رہ-جائیں-تو-کب-پڑھے/12-10-2016,جمعہ کی سنتیں رہ جائیں تو کب پڑھے؟,کیا ہم جمعہ کی فرض نماز سے پہلے والی چار سنتیں جمعہ کے دورکعت فرض کے بعد پڑھ سکتے ہیں؟اگر پڑھ سکتے ہیں تو جمعہ کے فرض کے بعد والی چار اور دو سنتوں کے بعدانہیں پڑھیں یا پہلے؟,<p><p>جمعہ کے دن فرض نماز سے پہلے والی چار سنتیں اگررہ جائیں توفرض کے بعدوالی سنت موکدہ اداکرنےکے بعد پہلے والی چاررکعتیں اداکرلے۔اوراگرفرض کی ادائیگی کے بعد جمعہ سے پہلے والی چارسنتوں کومقدم کردے اورپھربعد والی سنتیں اداکرے تب بھی جائزہے۔(امدادالاحکام،کتاب الصلوۃ1/615،ط:دارالعلوم۔کفایت المفتی،کتاب الصلوۃ،3/317،ط:دارالاشاعت)</p></p>,143801200010,banuri,"('نماز', 'salat')","('جمعہ کی نماز', 'jumaa')","('جمعہ و عیدین', 'juma-o-eidayn')"
12-10-2016,https://www.banuri.edu.pk/readquestion/جمعہ-کی-پہلی-چار-سنتیں-رہ-جائیں-تو-کب-ادا-کرے/12-10-2016,جمعہ کی پہلی چار سنتیں رہ جائیں تو کب ادا کرے؟,کیا ہم جمعہ سے پہلے والی چار سنتیں جمعہ کے بعد پڑھ سکتے ہیں؟اگر پڑھ سکتے ہیں تو جمعہ کے بعد والی چار اور دو سنتوں کے بعد پڑھیں یا پہلے؟,<p><p>جمعہ کے دن فرض نماز سے پہلے والی چار سنتیں اگررہ جائیں توفرض کے بعدوالی سنت موکدہ اداکرنےکے بعد پہلے والی چاررکعتیں اداکرلے۔اوراگرفرض کی ادائیگی کے بعد جمعہ سے پہلے والی چارسنتوں کومقدم کردے اورپھربعد والی سنتیں اداکرے تب بھی جائزہے۔(امدادالاحکام،کتاب الصلوۃ1/615،ط:دارالعلوم۔کفایت المفتی،کتاب الصلوۃ،3/317،ط:دارالاشاعت)فقط واللہ اعلم</p></p>,143801200011,banuri,"('نماز', 'salat')","('جمعہ کی نماز', 'jumaa')","('جمعہ و عیدین', 'juma-o-eidayn')"
01-10-2016,https://www.banuri.edu.pk/readquestion/باہمی-نباہ-نہ-ہونے-کی-صورت-میں-جدائی-کا-طریقہ-کار/01-10-2016,باہمی نباہ نہ ہونے کی صورت میں جدائی کا طریقہ کار,کیا فرماتے ہیں مفتیان کرام اس مسئلے کے بارے میں: ھندہ اور زید کا نکاح ہوتا ہے اور رخصتی کی تاریخ چھ ماہ بعد مقرر کی جاتی ہے ، نکاح کے بعد فون پر بات چیت ہوتی ہے اور نوبت آپسی چپقلش تک پہنچ جاتی ہے ، اب صورت حال یہ ہے کہ: لڑکا اور لڑکی دونوں ہی ایک ساتھ رہنا نہیں چاہتے ، اس صورت حال پر ھندہ کے گھر والے زید سے طلاق کا مطالبہ کرتے ہیں اور حق مہر کی رقم پچاس ہزار تھی وہ بھی معاف کردیتے ہیں ، لیکن زید نہ نکاح قائم رکھنا چاہتا ہے اور نہ طلاق دینے پر آمادہ ہے ، بلکہ وہ لڑکی کے گھر والوں سے اور لڑکی سے ایسی شرائط پر اقرار کروانا چاہتا ہے جو کہ خلافِ اصل ہیں ، زید کا کہنا ہے کہ: اس شرائط نامے پر دستخط کرو گے تو میں طلاق دوں گا۔ اس شرائط نامے میں:1۔ زید یہ کہتا ہے کہ: کسی قسم کا بھی مجھے جانی اور مالی نقصان ہو تو ذمے دار لڑکی والے ہوں گے ۔2۔زید یہ الزام لگاتا ہے کہ: لڑکی میرے پاس فحش تصویریں بھیجا کرتی تھی جب کہ لڑکی اس بات سے انکار کررہی ہے۔3۔ اس طرح وہ باتیں جو نکاح کے بعد زید اور ھندہ کے درمیان بے تکلفی اور مذاق میں ہوئی تھی زید ان باتوں کو بھی تحریر میں لکھتا ہے، اب اس کا مطالبہ ہے کہ:اس تحریر پر لڑکی اور اس کے گھر والے دستخط کریں تو ہی میں طلاق دوں گا،ورنہ میں طلاق نہیں دوں گا ۔ تو آیا زید کا یہ مطالبہ درست ہے؟ اب لڑکی کے لیے شریعت کیا راہ نمائی کرتی ہے ؟اگر لڑکی اور اس کے گھر والے اس شرائط نامے پر دستخظ کردیں تو درحقیقت اس میں بہت سی باتیں حقیقت پر مشتمل نہیں ، پھر بعد میں اس تحریر کے ذریعے سے وہ لڑکی اور لڑکی والوں کو بدنام بھی کرسکتے ہیں۔ اس مسئلہ پر متعدد بار لڑکے سے اور ان کے گھر والوں سے بات ہوئی ، لیکن وہ ان شرائط پر دستخط کروائے بغیر راضی نہیں ہورہے ۔  ایسی صورت حال میں لڑکی کو یہ حق حاصل ہے کہ وہ عدالت سے خلع حاصل کرکے لڑکے سے اپنی جان چھڑالے ؟ اس کےمتعلق بھی ارشاد فرمائیں کہ: اس معاملے کے بعد لڑکے نے مطالبہ کیا تھا کہ لڑکی کو جو جو تحائف دیئے گئے ہیں وہ بھی واپس کیے جائیں جس پر وہ تمام تحفے تحائف جو لڑکے کی طرف سے ھندہ کو ملے تھے واپس کردیئے گئے ؟ لیکن وہ تحفے جو ھندہ کی طرف سے زید کو ملے تھے وہ واپس نہیں کیے گئے، شریعت اس متعلق کیا کہتی ہے ؟,<p><p> ۱۔ہر قسم کے نقصان کا ذمہ دار لڑکی والوں کو ٹھہرانادرست نہیں،البتہ زید کو کوئی نقصان واقعتاً اگرلڑکی والوں کی طرف سے ہوا تو بجا طورپر لڑکی والے ذمہ دارہوں گے۔</p><p>۲۔اس کا فیصلہ یہاں تو نہیں کیا جاسکتا، بالفرض اگرلڑکی فحش تصاویر بھیجا کرتی تھی اورزید کو اس وجہ سے ناراضی ہے تو چاہیے کہ طلاق دے کر احسن طریقہ سے معاملہ ختم کردے۔</p><p>۳۔زید اگر خلافِ حقیقت شرائط پر مشتمل تحریر پر دستخط کرانا چاہتا ہے تو لڑکی والے انکار کاحق رکھتے ہیں۔اگر زید نہ طلاق دیتا ہے اور نہ خلع پر راضی ہے تو عدالت سے رجوع کیا جائے کہ اسے بیوی کو رکھنے یا چھوڑنے پر مجبورکرے۔</p><p>۴۔میاں بیوی نکاح کے قیام کے وقت ایک دوسرے کو جو تحائف پیش کرتے ہیں ،ان کی واپسی نہیں ہوسکتی۔</p><p>معامہ فہم لوگوں کو چاہیے کہ زیداور اس کے گھر والوں کی فہمائش کریں، جب دونوں نے ساتھ نہ رہنے کا تہیہ کرہی لیا ہے تو کسی بھی طرف سے بے جا شرائط کسی کے حق میں بھی مفید نہیں ہوں گی، جس طرح زید کو نقصان پہنچنے کا اندیشہ ہے اسی طرح ہندہ کو بھی زید اور اس کے گھر والوں کی طرف سے نقصان پہنچنے کا اندیشہ رہے گا؛ اس لیے اس موقع پر ضد کرنا ناعاقبت اندیشی ہوگی۔ اگر ہندہ یا اس کے گھروالوں کی طرف سے کوئی ایسی بات پائی گئی ہے جس سے زید اور اس کے گھروالوں کو تحفظات ہیں تو ان کا ازالہ کردیاجائے، تاکہ معاملہ حسن خوبی سے انجام کو پہنچے۔ فقط واللہ اعلم</p></p>,143712200032,banuri,"('طلاق', 'talaaq')","('فسخ و تفریق', 'faskh-o-tafreeq')","('فسخ و تفریق', 'faskh-o-tafreeq')"
06-10-2016,https://www.banuri.edu.pk/readquestion/اجنبی-مرد-وعورتوں-کا-ایک-دوسرے-کا-جھوٹا-کھانا/06-10-2016,اجنبی مرد وعورتوں کا ایک دوسرے کا جھوٹا کھانا,کیانامحرم لڑکایالڑکی ایک دوسرے کاجھوٹاپانی یاکھاناکھاسکتے ہیں یانہیں؟,<p><p>اجنبی مرداورعورتوں کاایک دوسرے کاجھوٹاکھاناپینافتنے کے اندیشے کی وجہ سے مکروہ ہے۔</p><p>حضرت مولانامحمدیوسف لدھیانوی شہیدرحمہ اللہ لکھتے ہیں:</p><p>’’میاں بیوی کاجھوٹاکھاناپیناجائزہے،اورمحرم مردوں اورعورتوں کابھی کھاناپیناجائزہے،اجنبی مردوں ‘عورتوں کا جھوٹاکھاناپینافتنے کے اندیشے کی بناپرمکروہ ہے‘‘۔فقط واللہ اعلم</p></p>,143801200004,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
03-10-2016,https://www.banuri.edu.pk/readquestion/انبیاء-کے-علاوہ-کے-لئے-علیہ-السلام-کا-استعمال-کرنا/03-10-2016,انبیاء کے علاوہ کے لئے علیہ السلام کا استعمال کرنا,انبیاء علیہم السلام کے علاوہ کسی اورکے لئے ’’علیہ السلام‘‘کالفظ استعمال کرناجائزہے یانہیں؟,<p><p>''علیہ الصلوۃ والسلام '' کا استعمال اصلاً انبیاء کرام کےساتھ مخصوص ہے،اس لئے اسے انبیاء کرام کے لئے ہی استعمال کرناچاہیے،البتہ ضمناًدیگرحضرات کاتذکرہ ہوتوان کے لئے بھی استعمال کرسکتے ہیں۔مثلاًانبیاء  اورصحابہ کرام کاتذکرہ ہواورپھرسب کے لئے علیہم السلام کہاجائے تودرست ہے۔</p><p>مفتی رشیداحمدلدھیانوی رحمہ اللہ احسن الفتاویٰ میں لکھتے ہیں:</p><p>''لفظ علیہ الصلاۃ والسلام''انبیاء وملائکہ علیہم الصلاۃ والسلام کے ساتھ خاص ہے،غیرانبیاء کے لئے اس کااستعمال جائزنہیں،لہذا حسین علیہ الصلاۃ والسلام یاعلی علیہ الصلاۃ والسلام کہناجائزنہیں ۔البتہ تبعاً استعمال کرناجائزہے،یعنی کسی نبی کے نام کے بعد آل نبی یاصلحاء کاذکرآجائے توسب کے لئے علیہم الصلاۃ والسلام کہناجائزہے۔(احسن الفتاویٰ 9/35،ط:سعید)</p><p>مفتی محمود حسن گنگوہی رحمہ اللہ لکھتے ہیں:</p><p>''ملاعلی قاری رحمہ اللہ نے حضرت علی رضی اللہ عنہ کے ساتھ علیہ السلام لکھنے کوشعارشیعہ واہل بدعت فرمایاہے،اس لئے وہ منع فرماتے ہیں....''۔(فتاوی محمودیہ19/145،فاروقیہ)</p><p>ملاعلی قاری رحمہ اللہ کی عبارت مندرجہ ذیل ہے:</p><p>''أن قولہ ''علی علیہ السلام''من شعار أھل البدعۃ ،فلایستحسن فی مقام المرام''۔(فقہ اکبرص:167،ط:قدیمی)</p><p>حضرت مولانامحمدیوسف لدھیانوی شہیدرحمہ اللہ لکھتے ہیں:</p><p>''اہل سنت والجماعت کے یہاں ''صلی اللہ علیہ وسلم''اور''علیہ السلام''انبیائے کرام کے لئے لکھاجاتاہے،صحابہ کے لئے ''رضی اللہ عنہ لکھناچاہیئے،حضرت علی کے نامِ نامی پر''کرم اللہ وجہہ''بھی لکھتے ہیں ، ''۔(آپ کے مسائل اوران کاحل1/202،لدھیانوی) ۔فقط واللہ اعلم</p></p>,143801200001,banuri,"('ایمان و عقائد', 'aqaed')","('اسلامی عقائد', 'islami-aqaed')","('انبیاء و رسل علیہم السلام', 'anbiya-o-rusul-alayhim-us-salam')"
01-10-2016,https://www.banuri.edu.pk/readquestion/نمازی-کے-سامنے-بچہ-بیٹھا-ہوتونماز-کا-حکم/01-10-2016,نمازی کے سامنے بچہ بیٹھا ہوتونماز کا حکم,چھوٹے بچے چلتے ہوئے جائے نمازپرچڑھ جاتے ہیں اورپھرسامنے بیٹھ کرکھیلنے لگ جاتے ہیں توکیانمازہوجائے گی یانہیں؟,<p><p>کسی انسان کی طرف رُ خ کرکے نمازپڑھنے کوفقہائے کرام نے مکروہ لکھاہے،لہذا اگربچہ بالکل سامنے بیٹھاہواورنمازی کارُخ اس کے چہرے کی طرف ہوتوبچے کوہٹادیناچاہیے۔</p><p>فتاویٰ شامی میں ہے:</p><p>(وصلاتہ الیٰ وجہ انسان)ککراھۃ استقبالہ، فالاستقبال لومن المصلی فالکراھۃ علیہ والافعلی المستقبل ولوبعیداًولاحائل۔(1/644،ط:سعید)فقط واللہ اعلم</p></p>,143712200031,banuri,"('نماز', 'salat')","('نماز توڑنے والی چیزیں', 'namaz-torney-wali-chezen')","('نماز توڑنے والی اشیاء', 'namaz-tornay-wali-ashya')"
04-10-2016,https://www.banuri.edu.pk/readquestion/قربانی-کا-جانور-گم-ہوجائے-یا-مرجائے-تو-کیا-حکم-ہے/04-10-2016,قربانی کا جانور گم ہوجائے یا مرجائے تو کیا حکم ہے؟,سوال یہ ہے کہ ایک شخص نے قربانی کے لئے جانورلیا،قربانی کے دن سے پہلے ہی جانورمرگیایاگم ہوگیا،اوراس شخص کے پاس اس وقت مزیدنقدرقم موجودنہیں،اوروہ شخص کوئی چیزبیچ بھی نہیں سکتاوقت کی کمی کے باعث،اوراس شخص کوکوئی ادھاربھی نہیں مل سکتا،ایسی صورت میں اس شخص کے لئے کیاحکم ہے؟,<p><p>اگر صاحب نصاب آدمی نے قربانی کے لئے جانورخریداتھااورجانورقربانی سے قبل ہی مرگیایاگم ہوگیاتواس صورت میں اس شخص پر دوسری قربانی کرناواجب ہے،چاہے جانورادھارپرلے یاکوئی چیزفروخت کرکے قربانی کرے۔اگرقربانی کے ایام میں اس شخص نے قربانی نہیں کی توقربانی کے دن گزرنے کے بعداس پرایک متوسط جانور کی قیمت فقراء ومساکین پرصدقہ کرناواجب ہے۔</p><p>اوراگرجانورخریدنے والاشخص غریب تھااورجانورقربانی سے پہلے مرگیایاگم ہوگیاتودوسری قربانی واجب نہیں۔فقط واللہ اعلم</p><p> </p></p>,143801200002,banuri,"('عبادات', 'ebadat')","('ذبیحہ / قربانی', 'zabiha-qurbani')","('قربانی کا جانور', 'qurbani-ka-janwar')"
30-09-2016,https://www.banuri.edu.pk/readquestion/عاقلہ-بالغہ-کا-غیرکفو-میں-نکاح-کرنے-کا-حکم/30-09-2016,عاقلہ بالغہ کا غیرکفو میں نکاح کرنے کا حکم,بالغہ لڑکی بغیرولی کی اجازت کے غیرکفومیں شادی کردے تونکاح منعقد یاباطل ہوجائے گا،لیکن ولی کوخیارفسخ ہوگا؟فتویٰ کس پرہے؟,<p><p><strong>عاقلہ بالغہ کانکاح غیر کفو میں منعقد ہوجائے گا،اگراولیاء راضی ہوں توبرقراررہے گااوراگر اولیاء راضی نہ ہوں فسخ کراناچاہیں توانہیں حق حاصل ہوگا۔الغرض نکاح منعقد غیر لازم ہوگا۔</strong></p><p><strong>بدائع میں ہے:</strong></p><p><strong>حتی لوزوجت نفسھا من غیر کف عن غیررضاء الاولیاء لایلزم ،وللأولیاء حق الاعتراض۔(2/318،کتاب النکاح)فقط واللہ اعلم</strong></p></p>,143712200030,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
07-10-2016,https://www.banuri.edu.pk/readquestion/کھانے-کے-شروع-اور-آخر-میں-نمک-کھانا/07-10-2016,کھانے کے شروع اور آخر میں نمک کھانا,کیاکھاناکھانے کے شروع اورآخرمیں تھوڑاسانمک کھاناسنت ہے؟کسی روایت سے ثابت ہے یانہیں؟,<p><p>نمک سے کھانے کے آغازاوراختتام کوفقہائے کرام نے کھانے کے آداب میں شمارکیاہے،اوراس کی بنیادبیہقی شریف کی روایت ہے جوحضرت علی رضی اللہ عنہ سے منقول ہے کہ:’’جس شخص کے کھانے کی ابتداء نمک سےہووہ ستربیماریوں سے محفوظ رہتاہے‘‘[شعب الایمان 8/100،ط:ریاض]</p><p>نیزسنن ابن ماجہ میں حضرت انس بن مالک رضی اللہ عنہ سے مروی ہے کہ رسول اللہ صلی اللہ علیہ وسلم نے فرمایا:’’تمہارے سالنوں کا سردار نمک ہے‘‘۔</p><p>البتہ کھانے کی ابتداء اورانتہاء نمک کے ساتھ کرنے کوسنت نہیں کہاجاسکتا،اوراس سلسلہ میں نقل کی جانے والی روایات محدثین کے اصولوں کے مطابق درست نہیں ہیں۔تفصیل کے ملاحظہ فرمائیں،احسن الفتاوی9/91،ط:سعید اورامدادالفتاویٰ4/113،ط:مکتبہ دارالعلوم کراچی۔فقط واللہ اعلم</p></p>,143801200005,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
16-08-2016,https://www.banuri.edu.pk/readquestion/اسکول-میں-چھٹیوں-کی-فیس-کی-ادائیگی-کا-مطالبہ-جائز-ہے/16-08-2016,اسکول میں چھٹیوں کی فیس کی ادائیگی کا مطالبہ جائز ہے؟,میں نے ایک اسکول کو اپنے بچوں کی جون جولائی ۲۰۱۶ کی فیس جو بارہ ہزار بنتی ہے، جنوری اور مارچ میں جمع کروائی۔ کچھ وجوہات کی بنا پر میں نے انہیں مارچ میں اسکول سے نکلوا کر ایک دوسرے اسکول میں داخل کروادیا۔ اب میں نے جب اسکول انتظامیہ سے جون جولائی کی فیس جو پیشگی ادا کی گئی تھی  کی واپسی کا مطالبہ کیا تو انہوں نے اس واپسی سے انکار کر دیا۔  کیا یہ شرعا جائز ہے کہ جب میرے بچوں نے  مارچ ہی میں اسکول چھوڑدیا ہے تب بھی وہ لوگ جون جولائی کی فیس واپس نہ کریں اور رکھ لیں؟ کیا یہ رقم اسکول والوں کے لیے حرام نہیں ہوگی; اس لیے کہ میرے بچوں نے تو  مارچ ہی سے اسکول چھوڑ  دیا ہے؟,<p><p>اگر مذکورہ اسکول کے قواعد و ضوابط کے مطابق ابتدا ہی سے چھٹیوں کی فیس لینا طے ہوچکا تھا  اور اسی قاعدے کے مطابق آپ نے چھٹیوں کے دنوں کی فیس پیشگی جمع کروائی تھی  اور پھر آپ نے اپنی مرضی سے اپنے بچوں کو مارچ ہی میں اسکول سے نکلوا دیا تواب آپ کو اس جمع کردہ فیس کے واپسی مطالبے کا شرعا حق حاصل نہیں ہے۔ فقط واللہ اعلم</p><p> </p></p>,143711200022,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
13-08-2016,https://www.banuri.edu.pk/readquestion/نئے-کاروبار-کے-لیے-اور-کاروبار-میں-ترقی-کے-لیے-مسنون-اعمال/13-08-2016,نئے کاروبار کے لیے اور کاروبار میں ترقی کے لیے مسنون اعمال,نئے کاروبار کے شروع کرنے کے لیے کوئی وظیفہ بتادیں، نیز کاروبار کی ترقی اور خوشحالی کے لیے بھی کوئی دعا بتا دیں، صبح صبح کاروبار کے شروع کرتے وقت کیا پڑھا جائے؟ کاروبار کی حفاظت، مشینری کی حفاظت اور نظر بد سے بچاو کے لیے بھی وظیفہ بتادیں۔,<p><p>نیا کاروبار شروع کرنے سے پہلے اس کاروبار کے جائز اور ناجائز ہونے کے مسائل مستند علما ومفتیان کرام سے پوچھ لیں اور پھر استخارہ کر کے نیا کاروبار شروع کریں ان شاء اللہ بہتری ہوگی ۔ مالی حالات کے کشائش کے لیے  ہر نماز کے بعد دعا اور ساتھ ساتھ خاص طور روزانہ نماز مغرب کے بعد سورہ واقعہ کا معمول بنائیں۔صبح کام کا آغاز کرنے سے پہلےسورہ یسین شریف  پڑھ لیا کریں۔ مالی وجانی خسارہ ونقصان سے حفاظت کے لیے مسنون دعا: ’’بسم اللہ الذی لا یضر مع اسمہ شیء فی الأرض ولا فی السماء وہو السمیع العلیم ‘‘تین تین مرتبہ صبح اور شام پڑھ لیا کریں۔</p></p>,143711200014,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('مسنون دعائیں', 'musnoon-duayen')"
29-09-2016,https://www.banuri.edu.pk/readquestion/تصویر-رکھنے-اور-دیکھنے-کا-حکم/29-09-2016,تصویر رکھنے اور دیکھنے کا حکم,جو تصویر کھینچنا کھنچوانا جائز نہیں ہے تو کیا بلاوجہ اس کو دیکھنا جائز ہے؟ جیسے کسی کا والد یا والدہ فوت ہوجاتے ہیں ان کی تصاویر موجود ہوں جو کاغذ پر پرنٹ آؤٹ ہوں اور کھنچوائی بھی شوقیہ تھیں، ایسے ہی کسی زندہ کی شوقیہ تصویر کھینچی ہوئی کاغذ پر پرنٹ آؤٹ نکلی ہوئی تو ان کا کیا حکم ہوگا؟,<p><p>تصویر کا جب کاغذ پر پرنٹ آؤٹ نکل آئے تو وہ بالاتفاق تصویر کے حکم میں ہوتی ہے اس کو بلاضرورت رکھنا شرعا جائز نہیں، اور نامحرم کی ہو تو بلاضرورت دیکھنا بھی جائز نہیں واللہ اعلم.</p></p>,143712200029,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
25-09-2016,https://www.banuri.edu.pk/readquestion/محمد-ارحم-نام-رکھنے-کا-حکم/25-09-2016,محمد ارحم نام رکھنے کا حکم,میری بہن کے بیٹے کا نام محمد ارحم ہے، بچہ ایک برس کا ہوچکا ہے، اب بعض لوگ کہہ رہے ہیں کہ یہ نام صحیح نہیں ہے اس کو بدل دو، محمد ہٹا کر صرف ارحم رکھ لو، میری بہن کو یہ نام پسند ہے، وہ بدلنا نہیں چاہتی.,<p><p>ارحم کا معنی ہے زیادہ رحم دل، ایک حدیث میں حضرت ابوبکر رضی اللہ عنہ کو ارحم امتی یعنی امت کا سب سے زیادہ رحیم شخص کہا گیا ہے، اور ہمارے ہاں ناموں کی ابتدا میں محمد بطورِ تبرک لگایا جاتا ہے، اس لیے محمد ارحم نام رکھنے میں کوئی شرعی قباحت نہیں. واللہ اعلم</p></p>,143712200024,banuri,"('طلاق', 'talaaq')","('حضانت (پرورش)', 'hizaanat')","('پرورش اولاد', 'parwarish-e-aulaad')"
25-09-2016,https://www.banuri.edu.pk/readquestion/مرحوم-کی-وصیت-کے-بغیر-نماز-روزوں-کے-فدیہ-کا-حکم/25-09-2016,مرحوم کی وصیت کے بغیر نماز روزوں کے فدیہ کا حکم,ہمارے والد صاحب کا ستتر برس کی عمر میں انتقال ہوگیا، ان کے ذمہ پچاس سال کی نمازیں، روزے اور زکوۃ باقی تھی، انہوں نے ترکہ سے فدیہ کی کوئی وصیت نہیں کی کیا ان کا فدیہ ہم ورثا پر لازم ہے؟ اور فدیہ کی رقم بھی بتادیں.,<p><p>مذکورہ صورت میں جب مرحوم نے فدیہ کی وصیت نہیں کی تو شرعا ورثا پر فدیہ ادا کرنا لازم نہیں، البتہ اگر ورثا از خود باہمی رضامندی سے ادا کردیں تو امید ہے کہ مرحوم آخرت کی باز پرس سے بچ جائیں گے، وتر نمازسمیت ہر فرض نماز کا اور ہر روزے کا ایک فدیہ ہوگا، اور ایک فدیہ ایک صدقہ فطر کے برابر ہوتا ہے۔</p></p>,143712200023,banuri,"('نماز', 'salat')","('فوت شدہ نمازوں کی قضا', 'fout-shuda-namazon-ki-qaza')","('نماز کا فدیہ', 'namaz-ka-fidya')"
06-10-2016,https://www.banuri.edu.pk/readquestion/نمازوں-کے-فدیہ-کی-ادائیگی-کے-لیے-حیلے-کا-حکم/06-10-2016,نمازوں کے فدیہ کی ادائیگی کے لیے حیلے کا حکم,میرے والد صاحب کا باسٹھ برس کی عمر میں انتقال ہوا ہے، میں ان کی نمازوں کا فدیہ دینا چاہتا ہوں، اس بار میں میں نے ایک کتاب میں پڑھا ہے کہ اگر آپ فدیہ لی پوری رقم ادا نہیں کرسکتے تو حیلہ کرسکتے ہیں، جس کا طریقہ یہ ہے کہ آپ کچھ رقم بطورِ فدیہ کسی فقیر کودیں، پھر وہ آپ کو وہی رقم ہبہ کردے،پھر دوبارہ سہ بارہ یہی عمل دہرائیں یہان تک فدیہ کی مطلوبہ رقم پوری ہوجائے کیا شرعا اس طرح فدیہ ادا ہوجائے گا؟,<p><p>مذکورہ صورت میں اگر والد صاحب نے اپنے ذمہ قضا نمازوں کا فدیہ ادا کرنے کی وصیت کی ہے تو ان کے ترکہ کے تہائی حصے سے اس وصیت کا پورا کرنا واجب ہے، اور اگر تہائی سے فدیہ بڑھ جائے تو محض تہائی ترکہ تک فدیہ کی ادائیگی واجب ہے، اس سے زائد کی ادائیگی ورثا پر واجب نہیں، نیز اگر سرے سے وصیت ہی نہ کی ہو تو تب بھی شرعا ورثا پر ان کی طرف سے فدیہ ادا کرنا لازم نہیں، البتہ اگر از خود ادا کردیا تو امید ہے کہ اس کی برکت سے ان شاء اللہ مرحوم سے بازپرس نہ ہوگی۔جو حیلہ آپ نے لکھا ہے وہ اب بہت سی قباحتوں پر مشتمل ہے اس لیے اس  اسے اجتناب کریں۔ واللہ اعلم.</p></p>,143801200003,banuri,"('نماز', 'salat')","('فوت شدہ نمازوں کی قضا', 'fout-shuda-namazon-ki-qaza')","('نماز کا فدیہ', 'namaz-ka-fidya')"
25-09-2016,https://www.banuri.edu.pk/readquestion/سونے-کے-احکام-سے-متعلق-کتاب/25-09-2016,سونے کے احکام سے متعلق کتاب,سونے کے کاروبار سے متعلق مسائل کے حوالے سے کوئی مستند کتاب بتادیں.,<p><p>حضرت مولانا اشرف علی تھانوی رحمہ اللہ کی بہشتی زیور اور مفتی عبدالرؤوف سکھروی مدظلہ کی کتاب زیورات کے احکام آپ کے لیے مفید رہیں گی مگریہ دھیان رہے کہ اگر کرنسی کے بدلے سونے چاندی کی خریدوفروخت ہو تو سوداہاتھ درہاتھ ہوناضروری ہے۔ساتھ ساتھ   کسی مستند عالم یا مفتی سے مسائل کے متعلق رابطہ بھی رکھیں.</p></p>,143712200025,banuri,"('معاملات', 'muamlat')","('بیع / تجارت', 'bay-tijarat')","('نقدی کی بیع کا بیان', 'naqdi-ki-bay-ka-bayan')"
27-09-2016,https://www.banuri.edu.pk/readquestion/کمیٹی-ممبران-کے-درمیان-قرعہ-اندازی-کرنے-کا-حکم/27-09-2016,کمیٹی ممبران کے درمیان قرعہ اندازی کرنے کا حکم,ہم لوگ کمیٹی ڈالتے ہیں، جس کی مختصر تفصیل کچھ یوں ہے کہ ہر ممبر مہینے میں 5000 ہزار روپے جمع کراتا ہے اور 10 ممبر ان ہوتے ہیں، پہلی کمیٹی چیئرمین کی ہوتی ہے اور پھر باقی ممبران کے درمیان قرعہ اندازی کرتے ہیں، جس کا جو بھی نمبر آیا وہی نمبر ہے چاہے دوسرا ہو یا دسواں، کیا یہ طریقہ قرعہ اندازی درست ہے؟,<p><p>کمیٹی ڈالنا اور مذکورہ طریقہ کے مطابق قرعہ اندازی کرنا شرعا اس کی گنجائش ہے. واللہ اعلم</p></p>,143712200027,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
22-09-2016,https://www.banuri.edu.pk/readquestion/دوران-سفر-نماز-اداکرنا/22-09-2016,دوران سفر نماز اداکرنا,میں ایک سو کلومیٹر سفر کی نیت سے اپنے شہر سے نکلا لیکن جب پچاس کلومیٹر کا سفر طے کیا تو وہاں سے اچانک واپسی کا ارادہ ہوا۔ وہاں نماز پڑھ کر واپسی کرنا چاہ رہا تھا  تو وہاں کون سی نماز پڑھنی چاہیے؟ قصر یا اقامت؟,<p><p>مذکورہ صورت میں اتمام  یعنی مکمل نمازپڑھیں گے۔فتاویٰ شامی میں ہے:</p><p>وإلا فيتم بمجرد نية العود لعدم استحكام  قوله ( وإلا فيتم الخ ) أي ولو في المفازة وقياسه أن لا يحل فطره في رمضان ولو بينه وبين بلده يومان لأنه يقبل النقض قبل استحكامه إذ لم يتم علة فكانت الإقامة نقضا للسفر العارض لا ابتداء علة للإتمام أفاده في الفتح</p><p> ثم بحث فقال ولو قيل العلة مفارقة البيوت قاصدا مسيرة ثلاثة أيام لا استكمال سفره ثلاثة أيام بدليل ثبوت حكم السفر بمجرد ذلك وقد تمت العلة لحكم السفر فيثبت حكمه ما لم تثبت علة حكم الإقامة احتاج إلى الجواب ا هـ</p><p> ولما قوي البحث عند صاحب البحر وخفي عليه الجواب قال الذي يظهر أنه لا بد من دخوله المصر مطلقا واعترضه في النهر بأن إبطال الدليل المعين لا يستلزم إبطال المدلول ا هـ</p><p> أقول ويظهر لي في الجواب أن العلة في الحقيقة هي المشقة وأقيم السفر مقامها ولكن لا تثبت عليتها إلا بشرط ابتداء وشرط بقاء فالأول مفارقة البيوت قاصدا مسيرة ثلاثة أيام والثاني استكمال السفر ثلاثة أيام فإذا وجد الشرط الأول ثبت حكمها ابتداء فلذا يقصر بمجرد مفارق العمران ناويا ولا يدوم إلا بالشرط الثاني فهو شرط لاستحكامها علة فإذا عزم على ترك السفر قبل تمامه بطل بقاؤها علة لقبولها النقض قبل الاستحكام۔(2/125،باب صلاۃ المسافر)</p></p>,143712200015,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
22-09-2016,https://www.banuri.edu.pk/readquestion/جائے-ملازمت-میں-ملازم-قصرکرے-گایااتمام/22-09-2016,جائے ملازمت میں ملازم قصرکرے گایااتمام,مجھے اپنے شہر سے ایک سوکلومیٹر دور دوسرے شہر میں جاکرنوکری کرنی ہوتی ہے۔ پہلی بار اس دوسرے شہر میں پندرہ دن کی نیت سے پندرہ دن رہا۔ اب میں ہفتہ میں پانچ دن اس شہر میں ڈیوٹی کی وجہ سے رہتا ہوں اور دو دن اپنے شہر چھٹی میں آتا ہوں، اس شہر میں فلیٹ کرایہ پر لے کر رکھا ہے اور اس کرایہ کے فلیٹ میں میرا سامان بھی رکھا ہوا، اب میں اس ایک سو کلومیٹر دور شہر میں نوکری کرنے کیلئے پانچ دنوں کیلئے جاتا ہوں تو وہاں قصر کیا کروں یا پوری نماز پڑھا کروں؟,<p><p>آپ کااپناشہرتوآپ کے لیے وطن اصلی ہے جہاں مکمل نمازپڑھیں گے مگر جس جگہ ملازمت کرتے ہیں وہاں بھی جب جائیں گے تومقیم کہلائیں گے اورپوری نمازپڑھیں گے ۔فقط واللہ اعلم</p></p>,143712200014,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
23-09-2016,https://www.banuri.edu.pk/readquestion/والدہ-اورچچازاد-بھائی-میں-میراث-کی-تقسیم/23-09-2016,والدہ اورچچازاد بھائی میں میراث کی تقسیم,ایک عورت مرگئی ہے ، اس کے ورثاء میں صرف اس کا شوہر، اس کی ماں اور اس کا ایک چچازادبھائی  ہے۔ شوہر صلح کرکے میراث نہیں لینا چاہ رہا، تو اب میت کی ماں اور میت کے چچازاد بھائی کو میراث میں سے کتنا کتنا حصہ ملے گا؟,<p><p>صورت مسئولہ میں اگر شوہراپنی مرحومہ بیوی کے ترکہ میں سے اپناحصہ نہیں لے رہا اور مذکورہ ورثاء کے علاوہ کوئی وارث حیات نہیں ہےتومرحومہ کے کل مال  کوتین (3)حصوں میں تقسیم کیاجائے گا جس میں سے ایک حصہ(یعنی ثلث)مرحومہ کی والدہ کو ملے گااوردوحصے مرحومہ کے چچازادبھائی کو ملیں گے۔</p><p>واضح رہے کہ حصہ وراثت سے دستبرداری کےلیے کسی وارث کا صرف اتنا کہہ دینا کافی نہیں ہے کہ وہ اپنا حصہ وراثت چھوڑ رہا ہے ،بلکہ لازم ہے کہوہ اپنا حصہ وصول کرے اورپھر اگر چاہے تو واپس کرے یا اپنے حصے کے بدلے کوئی چیز قبول کرلے ،اگر چہ کوئی معمولی چیز ہی کیوں نہ ہو۔فقط واللہ اعلم</p></p>,143712200018,banuri,"('معاملات', 'muamlat')","('وراثت / وصیت', 'wirasat-wasyat')","('ورثاء اور ان کے حصص', 'wurasa-or-un-k-hisas')"
