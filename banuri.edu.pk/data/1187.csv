issued_at,link,title,question,answer,fatwa_number,dar_ul_ifta,kitab,bab,fasal
12-02-2018,https://www.banuri.edu.pk/readquestion/اگر-تم-سسرال-گئیں-تو-تم-کو-تین-طلاق-2/12-02-2018,اگر تم سسرال گئی تو تم کو تین طلاق,اگر شوہر نے بیوی سے کہا کہ تم سسرال گئی تو تم کو تین طلاق، حالاں کہ بیوی سسرال نہیں گئی  تو اس صورت میں طلاق ہوئی یا نہیں؟ اگر ہوئی تو کتنی اور کیا طریقہ کار ہوگا؟ برائے مہربانی وضاحت مطلوب ہے۔,<p><p>صورتِ مسئولہ میں جب  بیوی اپنے سسرال نہیں گئی تو کوئی طلاق واقع نہیں ہوئی، تاہم جب کبھی مذکورہ شخص کی بیوی اپنے سسرال جائے گی تو اس پر تین طلاق واقع ہوجائیں گی اور وہ اپنے شوہر پر حرمتِ مغلظہ کے ساتھ حرام ہوجائے گی۔ فقط و اللہ اعلم</p></p>,143905200072,banuri,"('طلاق', 'talaaq')","('تعلیقِ طلاق (مشروط طلاق دینا)', 'talaq-ki-taleeq')","('طلاق کو معلق کرنا', 'talaq-ko-muallaq-karna')"
16-01-2018,https://www.banuri.edu.pk/readquestion/بٹ-کوائن-bitcoin-کا-حکم/16-01-2018,بٹ کوائن  bitcoin کا حکم,کیا ڈیجیٹل کرنسی یعنی بٹ کوائن حلال ہے یا حرام؟,<p><p>بٹ کوائن  bitcoinنیز دیگر ناموں سے موجودڈیجیٹل کرنسی کا معاملہ تاحال زیرِ تحقیق ہے، فی الحال اس کا معاملہ کرنے سے اجتناب کیا جائے۔فقط واللہ اعلم</p></p>,143904200096,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
03-01-2018,https://www.banuri.edu.pk/readquestion/سنتوں-کے-آخری-قعدہ-میں-جماعت-شروع-ہوجائے/03-01-2018,سنتوں کے آخری قعدہ میں جماعت شروع ہوجائے,اگر کوئی شخص فرض نماز کی جماعت سے پہلے اپنی سنت نماز ادا کر رہا ہو اور آخری رکعت کے قعدہ میں التحیات پر ہو اور جماعت کے لیے تکبیرِ تحریمہ شروع ہو جائے تو وہ کہاں تک پڑھ کر اپنی نماز ختم کرے ؟,<p><p>تشہد کے بعد درود شریف اوردعاپڑھنے کے بعد جماعت میں شریک ہوجائے۔ فقط واللہ اعلم</p><p> </p></p>,143904200054,banuri,"('نماز', 'salat')","('سنن و نوافل', 'nawafil')","('سنن و نوافل', 'sunan-o-nawafi')"
28-12-2017,https://www.banuri.edu.pk/readquestion/سگریٹ-پینے-والے-شخص-کی-بیوی-کا-اس-سے-علیحدگی-اختیار-کرنا/28-12-2017,سگریٹ پینے والے شخص کی بیوی کا اس سے علیحدگی اختیار کرنا,بیوی شوہر کو سگریٹ سے منع کرے اور وہ منع نہ ہو، اس پر بیوی ناراض ہو کر اس کی طرف ٹانگیں کر کے علیحدہ چارپائی پر سو جائے، اس کی اس حرکت پر شوہر بھی ناراض ہو جائے،  پھر وہ اگلے دن بھی یوں ہی کرے، تو کیا وہ گناہ گار ہو گی؟ آیا کتنی ہو گی؟ توبہ کرنی پڑے گی یا نہیں ؟,<p><p>بیوی کے لیے اگر سگریٹ کی بو باعثِ ایذا ہے تو اس کا شوہر سے علیحدہ بستر پر سونا درست ہے۔شوہر کی طرف ٹانگیں کرنا اگر میاں بیوی کی برادری میں بے ادبی سمجھاجاتا ہو تو بیوی کے لیے ایساکرنا جائز نہیں ۔سگریٹ نوشی صحت کے لیے مضر ہے ؛ اس لیے شوہر کو چاہیے کہ وہ بیوی کی بات کا لحاظ رکھے۔ اوربیوی کوچاہیے کہ وہ شوہر سے سگریٹ نوشی ترک کرانے کے لیے ایسا رویہ اختیار نہ کرے جس سے ازدواجی زندگی میں ناخوش گواری پیداہو۔ فقط واللہ اعلم</p></p>,143904200029,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کے فضائل و مقاصد', 'nikah-haqiqat-o-masaleh')"
13-01-2018,https://www.banuri.edu.pk/readquestion/تعلیمی-ادارے-میں-قصر-کریں-گے-یا-اتمام/13-01-2018,تعلیمی ادارے میں قصر کریں گے یا اتمام ؟,میں نارووال شہر کا رہائشی ہوں اور فیصل آباد جامعہ زرعیہ میں پڑھتا ہوں اور جامعہ کے ہاسٹل میں ہی رہائش پذیر ہوں، کبھی گھر سے جاتے ہوئے واپسی کے دن کا تعین کرتا ہوں اور کبھی نہیں،کبھی تعین شدہ دن پہ رخصت ہو جاتی ہے اور کبھی اگلے ہفتے تک تاخیر ہو جاتی ہے۔ کیا میں اپنے ہاسٹل میں قیام کے وقت قصر نماز ادا کروں گا یا مکمل ؟,<p><p>آپ اپنے تعلیمی ادارے جامعہ زرعیہ فیصل آباد میں اگر اب تک اکھٹے پندرہ دن یازائد قیام کے ارادے سے نہیں ٹھہرے تو  آپ فیصل آباد  میں قصرنماز ہی ادا کریں گے۔ اور اگر ایک مرتبہ فیصل آباد میں پندرہ دن یا زائد کی اقامت کی نیت سے ٹھہر چکے ہیں توپھرجب تک مستقل طورپرفیصل آباد  سے منتقل نہ ہوجائیں،فیصل آباد میں مقیم شمارہوں گےاورمکمل نماز اداکریں گے خواہ فیصل آباد میں پندرہ دن سے کم ہی ٹھہرناہو۔ فقط واللہ اعلم</p></p>,143904200083,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
01-01-2018,https://www.banuri.edu.pk/readquestion/رسول-کریم-صلی-اللہ-وسلم-کی-حیا/01-01-2018,رسول کریم صلی اللہ وسلم کی حیا,"حضرت عائشہ رضی اللہ عنہا سے روایت ہے کہ"" حضور صلی اللہ علیہ وسلم کنواری لڑکی سے بھی زیادہ شرمیلے تھے"". اس حدیث کی اصل کیا ہے؟","<p><p>سوال میں ذکر کردہ روایت صحیح ہے، البتہ مذکورہ روایت حضرت عائشہ رضی اللہ عنہا سے تلاش کے باوجود نہیں ملی، بلکہ اس کے راوی حضرت ابو سعید خدری ،حضرت انس، حضرت عمران بن حصین رضی للہ عنہم اجمعین ہیں :</p><p><span class=""ar_writing"">عن ابی سعید الخدری قال: کان النبی صلی الله عليه وسلم اشد حياءًمن العذراء في خدرها. ( صحيح البخاري: باب الحياء ٨/٢٩ - ٨/٢٦ -٤/١٩٠ ط: دار طوق النجاة) (صحيح مسلم: باب كثرة حيائه صلي الله عليه وسلم ٤/ ١٨٠٩ ط: دار إحباء التراث العربي)</span></p><p>حضرت ابو سعید الخدری رضی اللہ عنہ کی روایت <span class=""ar_writing"">""سنن ابن ماجه""، ""صحيح ابن حبان""، ""شعب الايمان""</span> و دیگر کتب حدیث میں بھی مذکور ہے.</p><p>حضرت انس رضی اللہ عنہ کی روایت <span class=""ar_writing"">(مسند البزار: مسند ابي حمزة انس بن مالك ١٣/٤٠٩ ط: مكتبة العلوم و الحكمة المدينة المنورة)</span>اور<span class=""ar_writing"">( مسند ابي يعلي الموصلي: قتادة عن انس ٥/٤٣٢ ط: دار المأمون للتراث دمشق)</span>میں مذکور ہے.</p><p>جب کہ حضرت عمران بن حصین رضی اللہ عنہ کی روایت <span class=""ar_writing"">( المعجم الكبير للطبراني ١٨/٢٠٦ ط: مكتبة ابن تيمية القاهرة)</span>میں مذکور ہے.</p><p>یہ بھی واضح رہے کہ حدیث میں ""حیاء"" کالفظ ہے جو اردو کے ""شرمیلے پن"" سے زیادہ جامع اورگہرا مفہوم رکھتا ہے۔ فقط و اللہ  اعلم</p></p>",143904200047,banuri,"('علوم و فنون', 'uloom-funoon')","('حدیث و سنت', 'hadees-sunnat')","('حدیث کا معنی، مفہوم اور اقسام', 'hadees-ka-mana-mafhom-aur-aqsaam')"
10-01-2018,https://www.banuri.edu.pk/readquestion/بٹ-کوائن/10-01-2018,بٹ کوائن,بٹ کوئن اور اس جیسے دوسرے کاروبار یا کرنسی خریدنے کی شرعی حیثیت کیاہے؟,"<p><p>""بٹ کوائن"" وغیرہ کرنسیوں کا معاملہ زیر تحقیق ہے، فی الحال اس کی خرید وفروخت سے اجتناب کیا جائے۔ فقط واللہ اعلم</p></p>",143904200076,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
03-01-2018,https://www.banuri.edu.pk/readquestion/قصائی-کی-گائے-میں-عققیقہ-کا-حصہ/03-01-2018,قصائی کی گائے میں عققیقہ کا حصہ,کیا قصائی کی گائے میں عقیقے کے حصے شامل کیے جا سکتے ہیں؟,<p><p>عقیقہ عبادت ہے؛ لہذا عقیقہ کے لیے جو جانور ہو اس پورے جانور کا  عبادت ہی کے لیے خاص ہونا ضروری ہے، قصائی جس گائے کو فروخت کرنے کے لیے ذبح کرے اس میں عقیقہ کے حصے شامل نہیں کیے  جاسکتے۔  فقط واللہ اعلم</p></p>,143904200058,banuri,"('عبادات', 'ebadat')","('ذبیحہ / قربانی', 'zabiha-qurbani')","('عقیقہ اور اس کے احکام', 'aqiqa-or-us-k-ahkam')"
03-07-2017,https://www.banuri.edu.pk/readquestion/پراپرٹی-کے-کاروبار-کی-چند-صورتیں-اور-ان-کا-حکم/03-07-2017,پراپرٹی کے کاروبار کی چند صورتیں اور ان کا حکم,1۔آج کل زمین کی خریدوفروخت کا کاروبار بہت زوروں پر ہے،کسی بھی پروجیکٹ پر بکنگ کروالینے کے بعد 2.3 قسطیں بھر کر اس کو فروخت کے لیے لگادیتے ہیں،اور اس پر دوتین لاکھ نفع مانگا جاتاہے اور جتنا نفع مل جائے، آگے دوسری پارٹی پر اس کو فروخت کردیتے ہیں،معلوم یہ کرناتھا کہ شریعت کے لحاظ سے یہ طریقہ کار درست ہے؟اس طرح سے کاروبار کیا جاسکتاہے؟2۔ پراپرٹی کے کاروبار میں ایک طریقہ یہ بھی چل رہاہے کہ ایک پارٹی مثلاً ایک زمین کا بیس لاکھ میں سودا کرکے  ایگریمنٹ دستخط وغیرہ کے بعد ساٹھ یا نوے دن کا وقت لے کر اس زمین کو آگے بیچ دیتے ہیں، مثلاً پچیس لاکھ میں بیچ دیا اور باقی رقم بعد میں وصول کریں گے ، پانچ لاکھ کا منافع ہوا ،کیااس طرح بیچنا درست ہے؟3۔ایسا بھی ہوتاہے کہ ایک آدمی کچھ لوگوں سے ڈیل کرکے کہتاہے کہ پانچ یا دس لاکھ روپے انویسٹ کرو پھر بعد انہیں ایک لاکھ یا دولاکھ فکس نفع دیتاہے ،چاہے خود اس شخص کو فائدہ ہو یانقصان،اور عموماً تو فائدہ ہی ہوتاہے،کیااس طرح کرناجائز ہے؟4۔اسی طرح پلاٹ لے کر اسے یوں ہی چھوڑ دیا جائے اور نیت یہ ہو کہ یا تو اپنے لیے تعمیرات کریں گے اور یا اچھی رقم ملے گی تو اسے بیچ دیں گے ان دونوں صورتوں میں اس پلاٹ پر زکاۃ ہوگی یانہیں؟5۔آج کل نو ،دس محرم کو ، بارہ ربیع الاول،شب برات اور شب معراج میں لوگ شربت وغیرہ مختلف چیزیں بانٹتے ہیں کیا ان دنوں میں جو کچھ بانٹا جاتاہے اسے لینااور کھاناچاہیے یا نہیں؟,<p><p>1۔اگرفلیٹ وغیرہ کی بکنگ کی جائے اوراس فلیٹ کا کم ازکم ڈھانچہ تیار ہوجائے تو اسے آگے نفع کےساتھ فروخت کرنا جائز ہے۔اگر ڈھانچہ تیار نہ ہو تو نفع کے ساتھ بینچاجائز نہیں۔  اور اگر صرف زمین خرید کر مکمل ادائیگی سے پہلے اسے نفع پر آگے بیچ دیا جائےتو اس کا حکم نمبر دو کے تحت آرہاہے۔</p><p>2۔درست ہے۔</p><p>3۔ شراکت میں کسی ایک شریک کے لیے نفع کی رقم متعین کرناجائز نہیں ہے ۔</p><p>4۔ اس طرح کا  پلاٹ جس میں خریدتے وقت آدمی نے کوئی ایک  جہت(تعمیر یافروخت کرنے کی) متعین نہ کی ہو، اس میں زکاۃ واجب نہیں ہوتی ۔</p><p>5۔ ان دنوں میں کی جانے والی نذر ونیاز اگرغیراللہ کے نام کی ہوتواس کا کھانا جائزنہیں۔اگر اللہ کے نام پر ہو تو بدعت ہے، اگرچہ اس صورت میں وہ چیز حرام نہیں ہے لیکن اس کے کھانے سے اجتناب کرناچاہیے۔فقط واللہ اعلم</p></p>,143810200009,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
03-01-2018,https://www.banuri.edu.pk/readquestion/ثناء-کے-دوران-امام-قراءت-شروع-کردے-تو-مقتدی-خاموش-ہوجائے/03-01-2018,ثناء کے دوران امام قراءت شروع کردے تو مقتدی خاموش ہوجائے,اگر جماعت کی نماز کی ابتدا میں تکبیر اولیٰ کے بعد مقتدی ثناء پڑھ رہا ہو اور امام تلاوت شروع کر دے تو کیا ثناء پوری کرنی چاہیے  یا امام کی تلاوت کی وجہ سے ثناء پڑھنے سے رُک جانا چاہیے؟,<p><p>امام کی اقتدا میں نماز کے دوران ثناء پڑھتے ہوئے اگر امام نے قراءت  شروع کردی تو مقتدی خاموش ہوجائے، اور جتنی ثناء پڑھ لی ہو اسی پر اکتفا کرکے امام کی قراءت کو سنے۔ فقط واللہ اعلم </p></p>,143904200055,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
22-12-2017,https://www.banuri.edu.pk/readquestion/موبائل-فون-پر-قرآن-کریم-کی-تلاوت/22-12-2017,موبائل فون پر قرآن کریم کی تلاوت,موبائل فون پر تلاوتِ قرآن پاک کرنی چاہیے؟,<p><p>موبائل فون پر قرآن کریم کی تلاوت کرنا جائز ہے، لیکن اس موقع پر  تلاوتِ قرآن کے آداب کی رعایت کرنی چاہیے۔ فقط واللہ اعلم </p></p>,143904200006,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('تلاوت کے احکام اور آداب', 'tilawat-k-ahkaam-aur-aadab')"
01-01-2018,https://www.banuri.edu.pk/readquestion/انسانی-اعضاء-کا-عطیہ-کرنا/01-01-2018,انسانی اعضاء کا عطیہ کرنا,میڈیکل سائنس میں اعضاء کا عطیہ کیا جاتا ہے، جیسا کہ لوگ کسی کو گردہ ، آنکھ وغیرہ عطیہ کرتے ہیں۔مغربی ممالک میں ایسا کرنا بہت عام ہے ،لوگ مرنے کے بعد اپنی آنکھیں ، دل کا عطیہ کرتے ہیں۔1۔کیا اعضاء کا عطیہ کرنا درست ہے ؟2۔اگر فرض کریں جس انسان کو آنکھیں عطیہ کی گئی ہیں اور وہ  آنکھوں سے کوئی گناہ کرتا ہے تو کیا آنکھیں عطیہ کرنے والے انسان کو بھی گناہ ملے گا یا نہیں؟,<p><p>1 ۔ انسان کے اعضاء اس کے پاس اللہ تعالیٰ کی امانت ہیں، جنہیں خود جائز حدود میں استعمال کرنے اور ان سے نفع اٹھانے کا انسان کو حق حاصل ہے، لیکن انسان اپنے اعضاء کا مالک نہیں ہوتا، نہ ہی انسانی اعضاء  مال ہیں ؛ اس لیے نہ ہی انسان اپنے اعضاء میں سے کسی عضوکوہبہ کرسکتاہے اورنہ عطیہ کرنے کی وصیت کرسکتاہے۔ اعضائے انسانی  کا زندگی میں یابعد از مرگ کسی کوعطیہ کرنا ناجائزوحرام ہے۔نیز انسان قابلِ احترام وتکریم ہے،اس کے اعضاء میں سے کسی عضو کو اس کے بدن سے جدا کرکے دوسرے انسان کودینے میں  انسانی تکریم کی خلاف ورزی لازم آتی ہے، اسی بناپرفقہاءِ کرام نے علاج معالجہ اورشدیدمجبوری کے موقع پربھی انسانی اعضاء کے استعمال کو ممنوع قراردیاہے۔مزیدتفصیلات کے لیے حضرت مولانامفتی محمدشفیع رحمہ اللہ کی کتاب''انسانی اعضاء کی پیوندکاری'' کامطالعہ فرمائیں۔</p><p>2۔ اگر مرنے والے نے کسی عضو کے دینے کی وصیت کی تو  ایک ناجائز عمل کی وصیت کرنے کی وجہ سے وہ  گناہ گار ہوگا۔البتہ کسی انسان کے جسم کا کوئی عضو جدا کرکے کسی دوسرے شخص کو لگادیاگیاہو  اور دوسراشخص اس عضو کو گناہ میں استعمال کرے تو اپنا عضو عطیہ کرنے والا شخص اس دوسرے شخص کے اس گناہ میں شریک نہیں ہوگا ؛اس لیے کہ یہ فعل دوسرے شخص کا ہوگا، اور یہ عضو بھی دوسرے شخص کے جسم کا حصہ بن چکاہوگا۔فقط واللہ اعلم</p></p>,143904200045,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('اعضاء کی پیوندکاری', 'a-aza-ki-pewand-kari')"
19-12-2017,https://www.banuri.edu.pk/readquestion/بٹ-کوائن-میں-سرمایہ-کاری-موبائیل-پر-گیم-بنانا/19-12-2017,بٹ کوائن میں سرمایہ کاری موبائیل پر گیم بنانا,1 ۔ میرے چند دوست آج کل بٹ کوائن میں سرمایہ کاری کررہے ہیں، کیا بٹ کوائن میں یا دوسری کرپٹوکرنسی میں سرمایہ کاری کرنا جائز ہے ؟2 ۔ میں موبائل پر پی سی گیم بناتا ہوں، لیکن میرے والد صاحب اور خاندان کے کچھ لوگوں کےنزدیک یہ غلط ہے، اس معاملے میں وضاحت فرمائیں۔میرے والد چاہتے ہیں کہ میں نیٹ ورک سوسائٹی /انفارمیشن سیکورٹی کو اپنا پیشہ بناؤں، لیکن مجھے اس پر بھی تحفظات ہیں۔,<p><p>1 ۔ بٹ کوائن کا معاملہ تاحال مشتبہ اور مزید تحقیق طلب ہے، جب تک معاملہ واضح نہ ہو  اس میں سرمایہ کاری  سے اجتناب کیا جائے۔</p><p>2 ۔ موجودہ پیشے کے بارے میں آپ کے والد اور خاندان کےدیگرافراد کی بات درست ہے۔کمپیوٹر گیمز  اگر تصاویر، کارٹون،  گانے باجے، میوزک و موسیقی پر مشتمل ہوں تو ایسے گیمز بنانا، کھیلنا اور ان کی کمائی ناجائزہے۔اور اگر یہ چیزیں نہ بھی پائی جائیں تو بھی گیم کھیلنے میں وقت کاضیاع اور دیگرکئی پہلوؤں سے مفاسد اور خرابیاں پائی جاتی ہیں ؛اس لیے  گیم بنانا کراہت سے خالی نہیں ہے۔</p><p>باقی نیٹ ورک سوسائٹی /انفارمیشن سیکورٹی کے کام کی نوعیت کیا ہوگی اس کی تفصیل بتاکر شرعی حکم معلوم کرلیں ۔فقط واللہ اعلم</p></p>,143903200108,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
01-01-2018,https://www.banuri.edu.pk/readquestion/امانت-رکھ-کر-واپس-نہ-آیا-تو-کیا-حکم-ہے/01-01-2018,امانت رکھ کر واپس نہ آیا تو کیا حکم ہے؟,میرے پاس کسی نے امانت کے طور پر ایک سال پہلے کچھ رقم رکھوائی تھی،مگر اب مجھے یاد نہیں کہ وہ شخص کون تھا،اور اس کاکوئی رابطہ نمبر بھی نہیں ہے۔تواس صورت میں کیا یہ پیسے میں اپنے استعمال میں لاسکتاہوں،جب کہ میرے لیے زکاۃ لینی بھی جائز ہے۔اور اگر وہ بندہ آجائے تو رقم واپس کرنے کا بھی عزم ہے۔,"<p><p>امانت کاحکم یہی ہے کہ جس شخص نے امانت رکھوائی ہے اسے حتی الوسع  تلاش کیاجائے،اگروہ شخص مل جاتاہے تو امانت اس کے حوالے کی جائے اور اگر کسی بھی طرح امانت رکھوانے والے کا پتا نہ چلے تو اس شخص کے ورثاء کو تلاش کیاجائے، ورثاء مل جانے کی صورت میں امانت ان کے حوالے کی جائے،  اگر ان میں سے کوئی صورت بھی ممکن نہ ہو تو   امانت کا حکم ""لقطہ "" کا ہوگا، یعنی اس صورت میں بھی بہتر تو یہی ہوگا کہ  امانت رکھنے والا شخص اس رقم یاشے کو محفوظ  رکھے؛ تاکہ مالک آجانے کی صورت میں مشکل پیش نہ آئے۔ اور  یہ بھی جائز ہوگا کہ امانت رکھوانے والے شخص کی طرف سے مذکورہ رقم صدقہ کردے اور اگر امین (جس کے پاس امانت رکھوائی گئی ہو)  زکاۃ کا مستحق ہے تو خود بھی استعمال کرسکتاہے۔البتہ صدقہ کرنے یاخود استعمال کرنے کے بعد صاحبِ مال آجاتاہے تواسے اپنی امانت کے مطالبے کااختیارحاصل ہوگا۔</p><p>لہٰذا آپ فی الحال امانت کی رقم کو محفوظ رکھیں، اور امانت رکھوانے والے شخص یا اس کے ورثاء کی تلاش کی حتی الوسع کوشش جاری رکھیں، اگر پوری کوشش کے بعد بھی امانت رکھوانے والے شخص یا اس کی کسی وارث کا علم نہ ہو تواس صورت میں آپ مستحق ہونے کی وجہ سے استعمال کرسکیں گے، البتہ رقم کامالک آجائے تواس کےمطالبے پر اس کی امانت واپس کرنالازم ہوگی۔(امدادالاحکام،کتاب الودیعہ،ص:624،ط:مکتبہ دارالعلوم کراچی)فقط واللہ اعلم</p></p>",143904200043,banuri,"('معاملات', 'muamlat')","('حقوق / استحقاق', 'huqooq-istihqaq')","('مشترکہ حقوق اور اس کے احکام', 'mushtaraka-huqooq-or-us-kay-ahkam')"
01-01-2018,https://www.banuri.edu.pk/readquestion/کرایہ-داری-کا-معاہدہ-وقت-سے-پہلے-ختم-کرنے-پر-جرمانہ/01-01-2018,کرایہ داری کا معاہدہ وقت سے پہلے ختم کرنے پر جرمانہ,اگرایک  شخص کسی کو اپنی پراپرٹی کرایہ پر دیتا ہے اور 5 سال کا ایگریمنٹ کرتا ہے ، لیکن کچھ عرصہ بعد کرایہ دار کسی وجہ سے 5 سال پہلے چھوڑ دیتا ہے ، ایسی صورت میں مالک مکان اس سے بقیہ مہینوں کا کرایہ لے اور اس کے علاوہ بھی جرمانہ لے تو کیا مالک مکان کا یہ فعل شریعت کے خلاف تو نہیں ہے؟,<p><p>اگر کرایہ دار کسی معقول عذر کے پیش نظر پانچ سالہ کرایہ داری کا معاہدہ پانچ سال سے پہلے ختم کرتا ہے تو شرعاً اس کے لیے گنجائش ہے، لہذا اس سے بقیہ مہینوں کا کرایہ وصول کرنا اور اس پر جرمانہ لگانا درست نہیں۔ فقط واللہ اعلم</p></p>,143904200042,banuri,"('معاملات', 'muamlat')","('بیع / تجارت', 'bay-tijarat')","('اجارہ اور کرایہ کے احکام', 'ijara-or-kiraya-k-ahkam')"
29-12-2017,https://www.banuri.edu.pk/readquestion/بٹ-کوئن/29-12-2017,بٹ کوئن,"""بٹ کوائن  "" کے نام سےجو کرنسی رائج ہے،  کیا یہ حقیقت میں کرنسی ہے ؟ اور کیا اس کا کاروبارشرعی طور پر جائز ہے ؟ اور میں اس کاروبار میں شریک ہوسکتا ہوں ؟","<p><p>""بٹ کوائن"" کی حیثیت تاحال واضح نہیں ہے ؛ اس لیے اس کی خریدوفروخت  نیز  اس کے ذریعہ کاروبار کی کسی بھی شکل سے  گریز  کرنا چاہیے۔تفصیلی فتویٰ  ہمارے ماہنا مہ ""بینات "" میں شائع ہوچکا ہے ، آپ درج  ذیل لنک سے حاصل کرسکتے ہیں:</p><p>http://www.banuri.edu.pk/web/uploads/2017/04/9-rajab_1438.pdf</p><p> فقط واللہ اعلم</p></p>",143904200034,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
26-11-2017,https://www.banuri.edu.pk/readquestion/ماں-باپ-بچوں-بہن-بھائیوں-کے-حقوق-میں-ترتیب/26-11-2017,ماں باپ بچوں بہن بھائیوں کے حقوق میں ترتیب,فیض سید کا کہنا ہے کہ پہلے ماں باپ ، پھر بیوی بچوں، پھر بہن بھائیوں کے حقوق ہیں؛ لہذا اسی ترتیب سے حقوق ادا کرنے ہوں گے۔  کیا فیض سید کی بات درست ہے؟,"<p><p>شریعتِ مطہرہ نے تمام رشتہ داروں کے حقوق بیان کیے ہیں۔  ان میں سے سب سے مقدم والدین کے حقوق ہیں، اللہ رب العزت نےقرآن مجید میں جابجا اپنے حق کے فوراً بعد والدین کے ساتھ حسن سلوک کرنے کا حکم دیا ہے اور ان کا کہا ماننے کا پابند کیا ہے، یہاں تک کہ والدین کی ناگوار بات پر اُف تک کہنے سے منع فرمایا ہے، اور یہ حکم صرف مرد کو نہیں دیا گیا، بلکہ عورت کو بھی یہی حکم دیا گیا ہے یعنی جس طرح  مرد پر دوسرے رشتہ داروں کی بنسبت اس کے والدین کا حق مقدم ہے، بالکل اسی طرح عورت پر اس کے والدین کا حق مقدم ہے، چاہے وہ کسی کی بیوی ہی کیوں نہ ہو ، البتہ اگر والدین شریعت کے خلاف کام کا حکم دیں تو اللہ رب العزت کے ارشاد (<span class=""ar_writing"">وَ إنْ جَاهَدَاكَ عَلَي أنْ تُشْرِكَ بِيْ مَالَيْسَ لَكَ بِهِ عِلْمٌ فَلَا تُطِعْهُمَا</span>) اور رسول اکرم صلی اللہ علیہ وسلم کے فرمان (<span class=""ar_writing"">لا طاعة لمخلوق في معصية الخالق</span>) کی وجہ سے وہ ماننے کی شرعاً اجازت نہیں، البتہ ان کے ساتھ حسنِ سلوک کرنے کا پھر بھی حکم ہے۔  ارشاد باری تعالی ہے: (<span class=""ar_writing"">وَ صَاحِبْهُمَا فِيْ الدُّنْيَا مَعْرُوْفًا</span>)۔</p><p>رہی بات نفقہ کی تو اس میں ترتیب یوں ہے کہ بیوی کےنفقہ کی ذمہ داری شوہر پر ہے اوربچوں کے نان و نفقہ  کی ذمہ داری بحیثیت باپ شوہر پر لازم ہے، بشرطیکہ بچوں کے پا س مال نہ ہو۔ اور والدین اگر مال دار ہیں تو وہ اپنے نان نفقہ کے شرعاً خود ذمہ دار ہیں، البتہ اگر مالی طور پر کمزور ہوں تو ان کے نفقہ کی ذمہ داری تمام اولاد پر  ہے۔اسی طرح مالی طور پر کمزور بھائی بہنوں کانقفہ بھی قریبی قرابت داروں پر لازم ہے۔</p><p>پس مسئولہ صورت میں فیض سید کا یہ کہنا کہ سب سے پہلے حق والدین کا ہے بایں معنی درست ہے کہ ان کے ساتھ حسنِ سلوک سب سے مقدم ہے، اور اس میں مرد و عورت میں کوئی فرق نہیں، یعنی مرد چاہے کسی کا شوہر ہو اس پر اس کے والدین کا حق مقدم ہے اور عورت چاہے کسی کی بیوی ہو اس پر اپنے  والدین کا حق مقدم ہے۔  رہی بات نفقہ کی تو اس کی تفصیل ذکر کردی گئی ہے۔</p><p>بعض کے نزدیک نکاح ہونے کے بعد بیوی پر سب سے مقدم حق ا س کے شوہر کاہے، مگر درست یہ ہے کہ شوہر اور والدین کے حقوق میں کوئی تعارض نہیں ہے۔ فقط و اللہ  اعلم</p></p>",143903200027,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('رشتہ داروں کے حقوق', 'rishtaydaron-k-huqooq')"
30-12-2017,https://www.banuri.edu.pk/readquestion/نماز-میں-رکوع-کرنابھول-جائے-تو-کیا-حکم-ہے/30-12-2017,نماز میں رکوع کرنابھول جائے تو کیا حکم ہے؟,اگر کوئی آدمی نماز میں رکوع کرنا بھول جائے  تو کیا کرے؟,<p><p>جس شخص سے نماز میں رکوع بھولے سے رہ جائے تو یاد آتے ہی نماز کے اندر اندر اس فوت شدہ رکوع کو ادا کرلے ،اور  آخر میں سجدہ سہو کرلے تو نماز ہوجائے گی۔  اگر نماز کے اندر رکوع نہیں کیاتو نماز نہیں ہوگی، اس نماز کو دوبارہ پڑھناضروری ہوگا۔(فتاوی ہندیہ 1/127،ط:رشیدیہ)فقط واللہ اعلم</p></p>,143904200038,banuri,"('نماز', 'salat')","('سجدہ سہو', 'sajda-sahv')","('سجدہ تلاوت / سجدہ سہو', 'sajda-tilawat-sajda-sahw')"
30-12-2017,https://www.banuri.edu.pk/readquestion/چمڑے-کے-موزوں-کے-اوپر-سوتی-موزے-پہننے-کاحکم/30-12-2017,چمڑے کے موزوں کے اوپر سوتی موزے پہننے کاحکم,چمڑے کے موزوں کے اوپر کپڑے کے جراب پہن کر مسح کرنا جائز ہے یا نہیں؟,<p><p>چمڑے کے موزوں کے اوپر اونی اور سوتی موزے پہن کراونی اور سوتی موزوں پر مسح کرنا درست نہیں، البتہ اگر مسح کی تری چمڑے کے موزوں تک پہنچ جائے تو پھر درست ہوگا۔ فقط واللہ اعلم</p></p>,143904200039,banuri,"('طہارت', 'taharat')","('تیمم', 'tayammum')","('تیمم/موزوں پر مسح', 'tayammum')"
29-12-2017,https://www.banuri.edu.pk/readquestion/جس-مرغی-کی-فیڈ-میں-خنزیر-کے-اجزاء-شامل-ہوں-ا-س-کا-حکم/29-12-2017,جس مرغی کی فیڈ میں خنزیر کے اجزاء شامل ہوں، ا س کا حکم,سننے میں آرہا ہے کہ برائیلر مرغی کو جو فیڈ دی جارہی ہے اس میں خنزیر شامل ہے، جس کی وجہ سے یہ چکن ہمارے لیے حرام ہوسکتی ہے، اس صورت حال میں ہمیں کیا کرنا چاہیے؟,<p><p>مرغی کی فیڈ میں خنزیر شامل کرنا حرام ہے ، مگر جس مرغی کو حرام کھلایا گیا ہو، اگر اس کے گوشت میں بو نہ ہو اور وہ مضرِ صحت نہ ہوتو اس کاکھاناجائز ہے۔فقط واللہ اعلم</p></p>,143904200033,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
29-12-2017,https://www.banuri.edu.pk/readquestion/کیا-ناک-چھدوانا-ضروری-ہے/29-12-2017,کیا ناک چھدوانا ضروری ہے؟,کیا ناک چھیدوانا ضروری ہے اور اس کے بغیر نکاح نہیں ہوتا؟ نیز کچھ لوگوں نے مشہور کیا ہے کہ جب تک ناک نہ چھدوائی جائے تب تک پردہ فرض نہیں ،کیا یہ درست ہے؟,<p><p>عورت کے لیے ناک چھدوانا ضروری نہیں، بلکہ ایک مباح عمل ہے، ناک چھدوائے بغیر بھی عورت کا نکاح ہوجاتا ہے، یہ بات درست نہیں کہ جب تک عورت ناک نہ چھدوائے اس پر پردہ فرض نہیں ہوتا۔فقط واللہ اعلم</p></p>,143904200037,banuri,"('حظر و اباحت', 'mamnooaat-mubahat')","('علاج / معالجہ', 'ilaj-mualaja')","('علاج معالجہ کے آداب و حدود', 'ilaj-mualja-k-aadab-o-hudood')"
21-12-2017,https://www.banuri.edu.pk/readquestion/تاخیر-سے-فیس-جمع-کرانے-پر-جرمانہ/21-12-2017,تاخیر سے فیس جمع کرانے پر جرمانہ,اسکول والے لیٹ فیس جمع کرانے پر جو جرمانہ لیتے ہیں، کیا وہ سود کے زمرے میں آتا ہے؟ (آپ نے شرعاً درست نہیں قرار دیا تھا),"<p><p>شریعتِ مطہرہ نے معاشرہ کی اصلاح اور معاہدوں کی پاسداری کرنے کی جہاں تعلیم دی ہے اور خلاف ورزی کرنے سے منع کیا ہے، وہیں ایک دوسرے پر ظلم کرنے اور ناحق دوسرے کا مال کھانے سے بھی منع کیا ہے، ارشاد باری تعالی ہے: <span class=""ar_writing"">﴿ يَايُّها الَّذِيْنَ امَنُوْا لاَ تَأْكُلُوا أَمْوَالَكُمْ بَيْنَكُمْ بِالْبَاطِلِ إلاَّ أَنْ تَكُوْنَ تِجَارَةً عَنْ تَرَاضٍ مِنْكُمْ ﴾</span>پس صورتِ مسئولہ میں تاخیر سے فیس جمع کرانے پر جو مالی جرمانہ لیا جاتا ہے وہ اگرچہ اصطلاحی سود کے زمرہ میں نہیں آتا،  مگر مالی جرمانہ و سزا دینا شرعاً ظلم ہے اور بغیر کسی شرعی سبب کے دوسرے کے مال کا ناحق مالک بننا ہے، جس کی وجہ سے ناجائز ہے۔  جیسا کہ ""فتاوی شامی"" میں ہے: <span class=""ar_writing"">(قوله: لا بأخذ مال في المذهب)... إذ لا يجوز لأحد من المسلمين أخذ مال أحد بغير سبب شرعي. ( شامي: باب التعزير: مطلب في التعزير بأخذ المال ٦١/٤ ط: سعيد).</span>فقط و اللہ اعلم</p></p>",143904200004,banuri,"('معاملات', 'muamlat')","('حدود / قصاص', 'hudood-qisas')","('تعزیری سزائیں', 'ta-zeeri-sazayen')"
13-12-2017,https://www.banuri.edu.pk/readquestion/بوتل-سے-منہ-لگاکر-پانی-پینا/13-12-2017,بوتل سے منہ لگاکر پانی پینا,پینے کا پانی عام طور پر بازار میں بوتل میں محفوظ کر کے فروخت ہوتا ہے اور لوگ اپنے گھروں میں بھی پانی کو بوتل میں جمع کر کے رکھتے ہیں۔ تو کیا بوتل سے منہ لگا کر پانی پینا اس حدیث کے زمرے میں آئے گا جس میں مشکیزے سے منہ لگا کر پانی پینے سے منع کیا گیا ہے؟,"<p><p>پانی پینے کے آداب میں سے یہ ہے کہ پانی گلاس، کٹورے وغیرہ میں نکال کر پیا جائے، مشکیزہ یا بڑی بوتل سے منہ لگاکر پانی پینے سے  رسول اکرم صلی اللہ علیہ وسلم نے منع فرمایا ہے، جس کی مختلف وجوہات فقہاء و محدثین نے بیان فرمائی ہیں، ان میں سے ایک سبب وہ ہے جو حضرت عائشہ رضی اللہ عنہا نے بیان فرمایا ہے : ""منہ لگانے سے مشکیزہ وغیرہ کا منہ بودار ہوجائے گا"" اور نتیجۃً دوسروں کے لیے اسی بوتل سے پانی پینا کراہیت کا باعث ہوتا ہے، اسی وجہ سے فقہاء و محدثین نے اجتماعی برتن سے منہ لگاکر پانی پینے کو مکروہ قرار دیا ہے۔</p><p>اور جہاں ممانعت کے اسباب نہ ہوں تو کراہت بھی باقی نہیں رہتی۔  یہی وجہ ہے کہ صحابہ کرام میں سے عبداللہ بن عباس، عبداللہ بن عمر اور تابعین میں سے سالم بن عبداللہ بن عمر رضی اللہ عنہم اجمعین کراہت کے اسباب نہ ہونے کی وجہ سے مشکیزے سے منہ لگا کر پانی پی لیا کرتے تھے ۔ نیز خود رسول اکرم صلی اللہ علیہ وسلم نے بھی حضرت کبشہ رضی اللہ عنہا کے مشکیزے سے منہ لگاکر پانی نوش فرمایا ہے ۔</p><p>پس صورت مسؤلہ میں اگر اجتماعی بوتل ہو تو رسول اکرم صلی اللہ علیہ وسلم کے فرمان کی وجہ سے منہ لگا کر پانی پینا مکروہ ہوگا، بصورتِ دیگر کراہت نہیں ہوگی۔ <span class=""ar_writing"">المستدرك علي الصحيحين للحاكم</span> میں ہے: <span class=""ar_writing"">«عن عائشة رضي الله عنها : ان النبي صلي الله عليه وسلم ""نهي أن يّشرب من في السقاء لأن ذلك ينته""، هذا حديث صحيح الإسناد ولم يخرجاه». ( شاهده حديث هشام بن عروة عن ابيه ١٥٦/٤ ط: دار الكتب العلمية)</span></p><p><span class=""ar_writing"">فتح الباري لإبن حجر</span>میں ہے: <span class=""ar_writing"">« وقال النووي: اتفقوا علي ان النهي هنا للتنزيه لا للتحريم». ( قوله: باب الشرب من فم السقاء ط: دار المعرفة)</span></p><p><span class=""ar_writing"">الجامع للترمذي</span>میں ہے:<span class=""ar_writing"">عن عبد الرحمن بن ابي عمرة عن جدته کبشة قالت: دخل علي رسول الله صلي عليه وسلم فشرب من في قربة معلقة ...الحديث. وقال هذا حديث حسن صحيح.</span></p><p><span class=""ar_writing"">عمدة القاري شرح صحيح البخاري للعيني</span>میں ہے:<span class=""ar_writing"">فروي إبن ابي شيبة فب (المصنف) عن ابن عباس انه كان لا يري بأساً بالشرب من في الادواة. وعن سعي بن جبير قال: رأيت ابن عمر رضي الله عنهما يشرب من في الدواة. و عن نافع ان ابن عمر كان يشرب من في السقاء. و عن عباد بن منصور قال: رأيت سالم بن عبد الله ين عمر يشرب من في الادواة. (باب الشرب من فم السقاء ٢١/١٩٩ ط: احياء التراث العربي)</span>فقط واللہ اعلم</p></p>",143903200093,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
26-12-2017,https://www.banuri.edu.pk/readquestion/جانور-نصف-کی-شرط-پر-دینا/26-12-2017,جانور نصف کی شرط پر دینا,جانوروں کو نصف کی شرط پر دینا جائز ہے یا نہیں؟ اگرنہیں تو جواز کی متبادل صورت کیا ہے؟,"<p><p>کسی کو اپنے جانور اس شرط پر دینا  درست نہیں کہ وہ اسے چارہ کھلائے پھر اس سے جو نسل پیدا ہو وہ دونوں کے درمیان آدھی آدھی ہوگی،اگر کسی نے ایسا کرلیا تو جانور کے پیدا ہونے والے بچےجانور کے مالک کے ہوں گے، دوسرے شخص کو چارے کی رقم اور اتنی اجرت ملے گی جتنی مارکیٹ میں اس جیسے شخص کو جانوروں کی نگرانی کی  ملتی ہے۔</p><p>جواز کی صورت یہ ہے کہ آدھے جانور ایک متعین قیمت کے بدلے دوسرے شخص پر بیچ دیے جائیں، تاکہ جانورمشترک ہوجائیں، اس کے بعد جو نسل پیدا ہوگی وہ بھی مشترک ہوگی۔</p><p>""فتاوی عالمگیری"" میں ہے:</p><p><span class=""ar_writing"">و على هذا إذا دفع البقرة إلى الإنسان بالعلف ليكون الحادث بينهما نصفين، فما حدث فهو لصاحب البقرة، و لذلك الرجل مثل العلف الذي علفها و أجر مثله فيما قام عليها، و على هذا إذا دفع دجاج إلى الرجل بالعلف ليكون البيض بينهما نصفين، والحيلة في ذلك أن يبيع نصف البقرة من ذلك الرجل و نصف الدجاجة و نصف بذر الفيلق بثمن معلوم حتى تصير البقرة و أجناسها مشتركة بينهما، فيكون الحادث منها على الشركة، كذا في الظهيرية·</span></p><p><span class=""ar_writing"">( الفتاوى الهندية، كتاب الشركة،الباب الخامس ۲/ ۳۳۵ ط:رشيدية)</span> فقط واللہ اعلم</p></p>",143904200026,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
25-12-2017,https://www.banuri.edu.pk/readquestion/بریلوی-اور-غیرمقلد-امام-کے-پیچھے-نماز-کا-حکم/25-12-2017,بریلوی اور غیرمقلد امام کے پیچھے نماز کا حکم,کیا اہلِ حدیث اور بریلوی مولوی کے پیچھے نماز پڑھنا صحیح ہے؟,<p><p>اگر امام کسی قسم کا  شرکیہ عقیدہ نہیں رکھتا ، البتہ بدعت پر عمل پیرا ہے تو اس کے پیچھے نماز پڑھنا مکروہ ہے، لیکن اگر اس کے علاوہ کوئی جماعت نہیں مل رہی تو اس کے پیچھے نماز نہ چھوڑے، جماعت کا ثواب مل جائے گا۔</p><p>اگر غیر مقلد امام کا عقیدہ صحیح ہو  اورنماز کے ارکان و شرائط میں دوسرے ائمہ کرام رحمہم اللہ کے مذاہب کی رعایت رکھتا ہوتو اس کی اقتدا میں نماز پڑھنا بلا کراہت درست ہے، اگر رعایت نہ رکھنے کا یقین ہو تو اس کے پیچھےنماز پڑھنا صحیح نہیں۔فقط واللہ اعلم</p></p>,143904200022,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
25-12-2017,https://www.banuri.edu.pk/readquestion/نکاح-اور-رخصتی-میں-وقفہ-ہونے-سے-نکاح-پر-اثر/25-12-2017,نکاح اور رخصتی میں وقفہ ہونے سے نکاح پر اثر,نکاح کے تین سال بعد رخصتی ہوتی ہے، ایسا کرنے سے نکاح قائم ہےیا دوبارہ نکاح کرنا پڑے گا؟,<p><p>نکاح ہوجانے کے بعد طلاق یا خلع نہ دی گئی ہو تو نکاح اور رخصتی کے درمیان تین سال کا عرصہ گزرنے کی وجہ سے نکاح ختم نہیں ہوتا، بلکہ نکاح برقرار رہتا ہے، تاہم کسی عذر کے بغیر اتنی تاخیر کرنا مناسب نہیں۔فقط واللہ اعلم</p></p>,143904200025,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
26-12-2017,https://www.banuri.edu.pk/readquestion/شوہر-کا-اپنی-ذہنی-معذور-بیوی-کی-جائیداد-فروخت-کرنا/26-12-2017,شوہر کا اپنی ذہنی معذور بیوی کی جائیداد فروخت کرنا,زید کی والدہ کوتقریباً دس سال کا عرصہ ہوگیا ہے کہ وہ اپنی یاد داشت کھو چکی ہیں اور اس وقت بھی وہ ذہنی طور پر مکمل معذور ہیں ۔ ان کی ملکیت میں ایک زمین ہے جس میں زید کے چچا بھی برابر کے شریک ہیں اور وہ زمین ایک مسجد کے ساتھ متصل ہے،جس کو مسجد انتظامیہ مسجد میں توسیع  کے کے لیے  خرید رہی ہے  اور زید کے والد نے زید کے چچا(جو کہ حصہ دار ہیں) سے مشورہ کرکے چار ماہ قبل مسجد والوں کے ساتھ 70لاکھ روپے میں اس زمین کا سودا کرکے بیعانہ وصول کیا، اور اب جب مکمل قیمت کی وصولی کا وقت آیا تو زید کو کسی نے کہا کہ یہ زمین آپ کی والدہ کی ملکیت ہے اور آپ لوگ اس زمین کو فروخت نہیں کرسکتے، ان کی اجازت کے بغیر ان کی زندگی میں اگر چہ وہ معذور ہی کیوں نہ ہوں۔سوال یہ ہے کہ زید کے والد ایسی معذور بیوی کی زمین فروخت کرسکتے ہیں یا نہیں؟اگر فروخت کر سکتے ہیں تو اس سے حاصل ہونے والی رقم ورثاء میں تقسیم ہوگی یا نہیں ؟اور اگر اس زمین کو فروخت نہیں کرسکتے تو مسجد والوں کے ساتھ جو معاہدہ کیاہے اس کا کیا حکم ہے اور کیا شرعی حل ہے؟,"<p><p>شوہر اور بیوی دونوں کی ملک جدا جدا ہوتی ہے اور نکاح کے رشتے کی وجہ سے شوہر کو بیوی کی جائیداد کے مالکانہ حقوق حاصل نہیں ہوتے ؛ اس لیے زید کے والد کااپنی بیوی کی جائیداد فروخت کرنادرست نہیں ہے۔زیدکے والد زید کی والدہ کے  ولی بھی نہیں ہیں، اورخود  زید کی والدہ ذہنی معذور ہیں؛ اس لیے ان  کی اجازت بھی معتبر نہیں ہے۔ البتہ زید کے والد مذکورہ زمین میں سے اپنے بھائی کا حصہ ان کی اجازت سے فروخت کرسکتے ہیں، مگر زید کی والدہ کا حصہ فروخت کرنا اورمسجد میں شامل کرنا درست نہیں ہے۔""فتاوی شامی"" میں ہے:</p><p><span class=""ar_writing"">''<strong>قوله ( ثم الوالي )... قوله ( بترتيب عصوبة الإنكاح ) فلا ولاية للنساء ولا للزوج إلا أنه أحق من الأجنبي</strong>''۔</span>(2/220،ط:دارالفکر)</p><p>بصورت مسئولہ  مذکورہ زمین میں زید کی والدہ کے مملوکہ حصےکی بیع درست ہی نہیں، اس لیے بیعانہ واپس کرکے فروختگی کا معاہدہ ختم کیاجائے، البتہ زید کے چچا اگر اپنا حصہ بیچنے پر راضی ہیں تو ان کے حصے کے بقدر زمین فروخت کی جاسکتی ہے۔ فقط واللہ اعلم</p></p>",143904200027,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
25-12-2017,https://www.banuri.edu.pk/readquestion/سوتیلے-بھائی-کی-بیٹی-سے-نکاح-جائز-نہیں/25-12-2017,سوتیلے بھائی کی بیٹی سے نکاح جائز نہیں,کیا سوتیلے  ( ماں شریک)بھائی کی بیٹی محرم ہے کہ نہیں؟ کیا اس سے نکاح جائز ہے؟,"<p><p>سوتیلابھائی(چاہے ماں شریک ہو یاباپ شریک)کی اولاد محارم میں داخل ہے۔""المبسوط ""میں ہے:</p><p><span class=""ar_writing"">''<strong>والسادس:</strong><strong>بنات الأخ</strong><strong>تثبت حرمتهن بقوله تعالى: ﴿ وَبَنَاتُ الْأَخِ﴾[النساء: 23] ويدخل في ذلك</strong><strong>بنات الأخ</strong><strong>لأب وأم أو لأب أو لأم.</strong>''</span>(4/362،ط:دارالفکر)</p><p>لہذا سوتیلے بھائی کی بیٹی سے نکاح جائزنہیں۔فقط واللہ اعلم</p></p>",143904200023,banuri,"('نکاح', 'nikah')","('محرمات و غیر محرمات', 'muharramat-o-gher-muharramat')","('نسبی محرمات', 'muharramat')"
23-12-2017,https://www.banuri.edu.pk/readquestion/رویبہ-کے-معنی/23-12-2017,رویبہ  کے معنی,"""رویبہ"" کا کیا معنیٰ ہے؟",<p><p>''رویبہ''  یہ ''رائبہ '' کی تصغیر ہے ،اور اس کا مادہ''روب''ہے، جس کے مختلف معانی آتے ہیں، مثلاً: اصلاح کرنا، درست کرنا ، خلاصہ و نچوڑ، مکھن، دہی، عقل وغیرہ ۔ اس لحاظ سے ''رویبہ'' کے معنی ہیں: چھوٹی اصلاح کرنے والی ، خلاصہ اور نچوڑ نکالنے والی، مغز کی بات نکالنے والی۔(مصباح اللغات،ص:264،مکتبہ قدوسیہ لاہور-القاموس الوحید،ص:583 ط:دارالاشاعت)</p><p>مذکورہ نام رکھا جاسکتاہے۔ فقط واللہ اعلم</p></p>,143904200012,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
23-12-2017,https://www.banuri.edu.pk/readquestion/بینک-کی-سیکورٹی-ملازمت-کا-حکم/23-12-2017,بینک کی سیکورٹی ملازمت کا حکم,میں پاک آرمی کا ریٹائرڈ سپاہی ہوں اور اس وقت ایک سیکورٹی کمپنی کے اندر کام کرتا ہوں ، میری ڈیوٹی زرعی ترقیاتی بنک کی سیکورٹی کی ہے۔ اب جب کہ مجھے معلوم ہوا ہے کہ یہ سیکورٹی کمپنی بنک نے خود بنوائی ہے یا اس کا ہی ایک ذیلی ادارہ ہے۔ میری تنخواہ اور دیگر مراعات سیکورٹی کمپنی کی طرف سے ہی آتی ہے ، مجھے بتایا جائے کہ میں نوکری کرتے ہوئے کہیں سودی کاروبار میں ملوث تو نہیں ؟  کیا میرا اس سیکورٹی کمپنی میں کام کرنا جائز ہے؟ براہ مہربانی یہ بھی مد نظر رکھا جائے کہ اس وقت میری پنشن 9000 اور تنخواہ 20000 ہے، اس کے علاوہ ایک پارٹ ٹائم کاروبار(ٹکی ٹافی کی سپلائی ) سے کم و بیش 6000 ماہانہ مل جاتا ہے جب کہ میرے گھر کے کھانے پینے کے ماہانہ اخراجات 15 سے 20 ہزار ہیں اور دیگر اخراجات اس کے علاوہ ہیں. میں بہت ہی ذہنی خلش میں مبتلا ہوں کہ کہیں میں سود میں ملوث تو نہیں ، اور یہ کہ میں یہ نوکری جاری رکھ سکتا ہوں کہ نہیں ؟,<p><p>سوال میں ذکرکردہ تصریح کے مطابق  مذکورہ سیکورٹی کمپنی بینک ہی کا ایک ذیلی ادارہ ہے یابنک نے مذکورہ سیکورٹی کمپنی خود بنوائی ہے ،لہذابینک کی سیکورٹی کی ملازمت جائز نہیں ہے؛ اس لیے کہ کسی بھی ادارے  میں ملازمین کی تنخواہیں اور دوسرے مصارف  آمدن سے پورے کیے جاتے ہیں اور بینک کی آمدن میں اکثریت اور غلبہ سود اور ناجائز منافع کا ہوتاہے ؛ اس لیے بینک کی ملازمت جائز نہیں ہے، کسی جائز ذریعہ سے ملازمت تلاش کرنی چاہیے ۔فقط واللہ اعلم</p></p>,143904200014,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('متفرقات سود', 'mutafarriqat-e-sood')"
24-12-2017,https://www.banuri.edu.pk/readquestion/اوقات-ممنوعہ-میں-نماز-ادا-کرنا/24-12-2017,اوقات ممنوعہ میں نماز ادا کرنا,اگر اوقاتِ مکروہہ میں فرض یا نفل نماز پڑھ لی تو کیا وہ ادا ہوگی ؟,"<p><p>تین اوقات میں ہر قسم کی نماز ممنوع ہے خواہ فرض نماز ہو یا نفل ،ادا نماز ہو یاقضا ۔ ان تین اوقات میں پڑھی گئی نفل نماز کراہتِ تحریمی کے ساتھ اداہوجائے گی،اور فرض یا واجب نماز پڑھی تو اس کااعادہ لازم ہوگا(سوائے وقتی نمازِ عصر کے کہ اگر سورج غروب ہونے سے پہلے شروع کی اور اسی دوران سورج غروب ہوگیاتو کراہت کے ساتھ اداہوجائے گی اور اتنی تاخیر کرناگناہ ہے)۔اوقات ممنوعہ درج ذیل ہیں:</p><p>1۔عین طلوع کا وقت</p><p>2۔نصف  النہاریعنی استوائے شمس کے وقت ۔</p><p>3۔عین غروب کے وقت</p><p><span class=""ar_writing"">''( وكره ) تحريماً...( صلاة ) مطلقاً ( ولو ) قضاء أو واجبة أو نفلا أو ( على جنازة وسجدة تلاوة وسهو ) ( مع شروق ) ( واستواء )</span></p><p><span class=""ar_writing""> ( وغروب ، إلا عصر يومه ) فلا يكره فعله لأدائه كما وجب''</span>۔(ردالمحتار،1/370۔دارالفکر)</p><p>مذکورہ اوقات کے علاوہ دو اوقات مزید ایسے ہیں جن میں نفل نماز پڑھنا مکروہ تحریمی ہے، صبح  صادق سے طلوع آفتاب (یعنی نمازِ فجر کا وقت شروع ہونے سے لے کر اشراق کا وقت ہونے تک) اور عصر کی نماز ادا کرنے کے  بعد سے غروب تک۔ ان اوقات میں بھی نفل نماز پڑھنامکروہ تحریمی ہے جب کہ فرائض کی قضا پڑھ سکتے ہیں۔(عمدۃ الفقہ،ص؛57،ط:زوار اکیڈمی)فقط واللہ اعلم</p></p>",143904200020,banuri,"('نماز', 'salat')","('نمازوں کے اوقات', 'namazon-k-auqat')","('نمازوں کے اوقات', 'namazon-k-auqat')"
11-12-2017,https://www.banuri.edu.pk/readquestion/قسطوں-میں-موٹر-سائیکل-خریدنا/11-12-2017,قسطوں میں موٹر سائیکل خریدنا,میں ایک مقامی دکان سے قسطوں پر موٹر سائکل خرید رہا ہوں ،میں نے 15000 روپے ایڈوانس دے دیے ہیں،12 مہینوں تک  ہر ماہ کی قسط 3800 روپے ہوگی، موٹر سائیکل کی اصل قیمت تقریباً 46000  روپے ہے، لیکن قسطوں میں خریدنے کی وجہ سے یہ مجھے 60000 تک پڑجائے گی،  شریعت کی روشنی میں میری راہ نمائی کیجیے ، کیا میرے لیے اس طرح خریدنا جائزہے؟,"<p><p>قسطوں پر موٹر سائیکل خریدنے کی مذکورہ صورت جائز ہے، بشرطیکہ موٹر سائیکل کی کل قیمت  اور ماہانہ قسط طے ہوں اور قسط میں تاخیر ہونے کی صورت میں جرمانہ وصول نہ کیا جائے۔</p><p>""فتاوی شامی"" میں ہے:</p><p><span class=""ar_writing"">لأن للأجل شبهاً بالمبيع، ألا ترى أنه يزاد في الثمن لأجله۔</span></p><p><span class=""ar_writing"">( كتاب البيوع، باب المرابحة ۵/ ۱۴۲ ط:سعيد)</span>فقط واللہ اعلم</p></p>",143903200087,banuri,"('معاملات', 'muamlat')","('بیع / تجارت', 'bay-tijarat')","('نقد اور ادھار خرید و فروخت کے احکام', 'naqd-o-udhar-khareed-o-farokht-k-ahkam')"
22-12-2017,https://www.banuri.edu.pk/readquestion/مدرسہ-کمیٹی-کے-ماتحت-منعقدہ-نکاح-کی-نکاح-خوانی-کا-حکم/22-12-2017,مدرسہ کمیٹی کے ماتحت منعقدہ نکاح کی نکاح خوانی کا حکم,ہماری بستی میں تقریباً  پچاس سال سے مدرسہ رجسٹرڈ کمیٹی کے ما تحت چلتا ہے اور مدرسین کی تنخواہ کے لیے بطورِ آمدنی اہلِ بستی کے اتفاق سے تمام متولیانِ مسجد مقررہ مقدار پر فصلانہ مدرسہ میں پہنچاتے ہیں اور مدرسہ اپنے ہی مدرسین کو مقررہ وظیفہ کے ساتھ مساجد کے لیے امام فراہم کرتا ہے، اس طرح سے اساتذہ پوری بستی کے بچوں کو تعلیم دیتے ہیں، نیز ہر امام پہلے مدرسہ کا مدرس ہوتا ہے اور مدرسہ تدریس کی تنخواہ کے علاوہ مزید کچھ وظیفہ دے کر مدرسین کو امامت پر مامور کرتا ہے ۔نیز قدیم زمانہ سے نظام ہے کہ جب بھی بستی کی کسی مسجد کے حلقہ میں نکاح ہوتا ہے اس کی نکاح خوانی مدرسہ کا حق ہوتا ہے نہ کہ امام کا، متعلقہ امام اس نکاح خوانی کو مدرسہ میں جمع کرتے ہیں، پھر مدرسہ کا ذمہ دار کمیٹی کی مقرر کردہ رقم بطورِ انعام حلقہ کے امام کو دیتا ہے، یہ ضابطہ ہر مدرس پہلے سے جانتا ہے تو ایسی صورت میں کیا تمام ائمہ مساجد اس نکاح خوانی کو مدرسہ میں جمع نہ کرکے کسی حیلہ سے بذاتِ خود رکھنا چاہیں تو شرعا یہ جائز ہے یا نا جائز ؟ نیز کمیٹی کا اس طرح کا ضابطہ مقرر کرنا جائز ہے یا نا جائز؟,<p><p>اگر نکاح پڑھوانے کے خواہش مند حضرات نکاح پڑھانے کی ذمہ داری مدرسہ کمیٹی کو حوالہ کرتے ہیں،کمیٹی ہی  ان کے نکاح کے انتظامات (مثلاً فارم فراہم کرنا / رجسٹریشن کرنا) انجام دیتی ہےاور کمیٹی کی ماتحتی میں نکاح  پڑھانا مساجدکے ائمہ کی ذمہ داری ہو تومدرسہ کمیٹی کا یہ ضابطہ مقرر کرنا درست ہے کہ ائمہ حضرات کمیٹی کی ماتحتی میں منعقد ہونے والے نکاحوں کی نکاح خوانی مدرسہ میں جمع کرائیں، ان کے لیے جائز نہیں کہ وہ حیلہ کرکے نکاح خوانی بذات خود رکھ لیں۔فقط واللہ اعلم</p></p>,143904200009,banuri,"('نکاح', 'nikah')","('نکاح کی رسومات', 'nikah-ki-rusomaat')","('شادی سے متعلق متفرق رسوم', 'nikah-ki-taqreeb-sunnatayn-or-rusomat')"
20-11-2017,https://www.banuri.edu.pk/readquestion/پوتے-کو-یہ-کہنا-کہ-میری-جائیداد-آپ-کی-ہے/20-11-2017,پوتے کو یہ کہنا کہ میری جائیداد آپ کی ہے,اگر رابعہ بی بی زوجہ شاہ جہان ، جو کہ شوہر اور بیٹوں کے بعد وفات پائی ہو،  ان کے 2 دو بیٹے تھے،  جن کی اولاد تاحال زندہ ہے۔  پہلے بیٹے کے 3 بیٹے اور 4 بیٹیاں ہیں،  دوسرے بیٹے کا1 بیٹا اور1 بیٹی ہے،  رابعہ بی بی نے اپنے ایک پوتے سے کہا تھا کہ میری جائیداد آپ کی ہے۔ اب رابعہ بی بی کی وفات کے بعد جائیداد اس پوتے کی ہوگی  یا باقی پوتوں کو حصہ ملے گا؟,<p><p>اگر مسماۃ رابعہ بی بی نے اپنے پوتے سے صرف یہ کہا تھا کہ میری جائیداد آپ کی ہے،اسے اس جائیدادکا  قبضہ اوراس میں مالکانہ  اختیارات نہیں دیے  تھےتویہ جائیداد بدستور رابعہ بی بی کی ملکیت تھی، ان کے انتقال کے بعد یہ جائیدادان کے ورثا میں شرعی حصوں کے مطابق تقسیم ہوگی، تقسیم کا طریقہ کار یہ ہے کہ جائیداد کے 13 حصے کرکے ہر پوتے کو دو حصے ( ٪15.38) اور ہر پوتی کو ایک حصہ (٪7.69) ملے گا۔</p><p>نوٹ: مذکورہ تقسیم اس صورت میں ہے جب رابعہ بی بی کے والدین اس کی زندگی میں انتقال کرگئے ہوں اور اس کے ورثاء  میں کوئی بیٹی نہ ہو، اگر رابعہ بی بی کے والدین میں سے کوئی اس کے بعد انتقال کرگیا ہو یا اس کی کوئی بیٹی بھی ہے تو دوبارہ سوال بھیج کر جواب معلوم کرلیا جائے۔فقط واللہ اعلم</p></p>,143903200001,banuri,"('معاملات', 'muamlat')","('وراثت / وصیت', 'wirasat-wasyat')","('ورثاء اور ان کے حصص', 'wurasa-or-un-k-hisas')"
12-12-2017,https://www.banuri.edu.pk/readquestion/فیس-لیٹ-کرنے-پر-اسکول-والوں-کا-جرمانہ-لینا-درست-نہیں-ہے/12-12-2017,فیس لیٹ کرنے پر اسکول والوں کا جرمانہ لینا درست نہیں ہے,اسکول کا لیٹ فیس ادا کرنے پر جرمانہ لینا جائز ہے یا نہیں؟,"<p><p>اسکول کا لیٹ فیس ادا کرنے پر جرمانہ وصول کرنا شرعاً درست نہیں۔</p><p><span class=""ar_writing"">والحاصل أن المذهب عدم التعزير بأخذ المال۔</span></p><p><span class=""ar_writing"">( رد المحتار، كتاب الحدود، باب التعزير ۴/ ٦۱ ط: سعيد)</span> فقط واللہ اعلم</p></p>",143903200090,banuri,"('معاملات', 'muamlat')","('بیع / تجارت', 'bay-tijarat')","('اجارہ اور کرایہ کے احکام', 'ijara-or-kiraya-k-ahkam')"
13-05-2017,https://www.banuri.edu.pk/readquestion/اسلامی-بینک-سے-گاڑی-کی-خریداری-کا-حکم/13-05-2017,اسلامی بینک سے گاڑی کی خریداری کا حکم,میں ایک پرائیوٹ ادارہ میں کام کرتا ہوں ،  گھریلو ضروریات اور بچوں کی وجہ سے گاڑی میری بنیادی ضرورت بن چکی ہے،  میں اسلامی بینک کے تحت گاڑی لینا چاہتا ہوں، کیا شرعاً یہ درست ہے؟ طریقہ کار یہ ہے کہ بنک مجھ سے ڈاؤن پیمنٹ لے گا اور پانچ سال کے کرایہ پر مجھے گاڑی سے دے گا، ملکیت بدستور بنک کی رہے گی، جب پانچ سال پورے ہوجائیں گے تو بینک ملکیت مجھے منتقل کردے گا، کیا یہ درست ہے؟,<p><p>ہماری معلومات اور تحقیق کے مطابق  مروجہ اسلامی بینکوں کے معاملات اسلامی اصولوں کے مطابق نہیں ہیں؛ اس لیے   کسی بھی بینک کے ذریعہ  مذکورہ طریقے کے مطابق (کہ ابتداءً اجارہ یعنی کرایہ داری اور انتہاءً بیع ہو)گاڑی کی خریداری درست نہیں ہے۔فقط واللہ اعلم</p></p>,143808200005,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('اسلامی بینکاری', 'islami-bankari')"
07-12-2017,https://www.banuri.edu.pk/readquestion/صفیں-سیدھی-کرنے-کے-لیے-نمازی-کے-آگے-سے-گزرنا/07-12-2017,صفیں سیدھی کرنے کے لیے نمازی کے آگے سے گزرنا,اگرلوگ سنتیں پڑھ رہے ہوں یا کوئی ایک بندہ پڑھ رہا ہو اور فرض نماز کھڑی ہوجائے اور وہ بندہ بغیر کسی چیز کی آڑ کے سنتیں پڑھ رہا ہے تو کیا کیا جائے؟ نمازی کے آگے سے گزر کر فرض نماز کے لیے صف سیدھی کی جائے یا جگہ چھوڑکر کھڑا ہواجائے؟,<p><p>بصسورت مسئولہ اگرسنتیں پڑھنے والے کے پیچھے سے گزر کر صف میں آنا ممکن ہو تو ایساکرلیا جائے۔ یااگرسنتیں پڑھنے والے اور گزرنے کے والے کے درمیان دو یا اس سے زائد صفوں کا فاصلہ ہوتو سامنے سے گزرسکتے ہیں۔یا ایک نمازی سنتیں پڑھنے والے کے سامنے کھڑا ہوجائے اور باقی اس کے آگے سے گزر کر صفیں سیدھی کرلیں۔</p><p>اگر یہ صورتیں ممکن نہ ہوں اور نماز پڑھنے والا راستے میں نامناسب جگہ کھڑا ہو تو سامنے سے گزر کر صف سیدھی کرسکتے ہیں نامناسب جگہ کھڑا ہونے والا گناہ گار ہوگا۔ فقط واللہ اعلم</p></p>,143903200065,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
24-12-2017,https://www.banuri.edu.pk/readquestion/محمد-سیف-اللہ-نام-رکھنا/24-12-2017,محمد سیف اللہ نام رکھنا,میں اپنے بیٹے کا نام محمد سیف اللہ رکھنا چاہتا ہوں صحیح ہے یا نہیں؟,<p><p>جی یہ نام درست ہے رکھ سکتے ہیں۔ فقط واللہ اعلم</p></p>,143904200018,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
21-11-2017,https://www.banuri.edu.pk/readquestion/امام-کا-سجدوں-کے-درمیان-دعا-پڑھنا-مقتدیوں-کی-رعایت-میں-نماز-کو-لمبا-کرنا/21-11-2017,امام کا سجدوں کے درمیان دعا پڑھنا، مقتدیوں کی رعایت میں نماز کو لمبا کرنا,امام کا دونوں سجدوں کے درمیان یعنی جلسہ میں« اللهم اغفرنا وارحمنا و اهدنا وعافنا وارزقنا»پڑھنا کیسا ہے؟  نیز سب کو پہلی رکعت مل جائے، اس کے لیے سورت لمبی پڑھنا یا کسی کے کہنے پر سورت لمبی پڑھنا کیسا ہے؟ کسی کے کہنے پر نماز کو لمبا کرنا یا مختصر کرنا کیسا ہے؟ کمپنی میں ڈیوٹی چھوڑ کر مزدور نماز پڑھنے آتے ہیں تو امام صاحب دس منٹس کی نماز پڑھاتے ہیں ،اگر امام کو تھوڑی مختصر نماز کا کہا جائے تو کیسا ہے ؟,<p><p>1  : اگر مقتدیوں کو امام کادعائیں پڑھنا گراں گزرتا ہو تو امامِ مسجد فرائض میں دعائیں نہ پڑھے۔</p><p>  3۔2 :کسی متعین شخص کے لیے  نماز کو لمبا کرنا  پسندیدہ نہیں ہے، لیکن عمومی طور پر نمازیوں کی رعایت رکھنے کی وجہ  سے نماز کو طویل کرنا بلاکراہت جائز ہے(البحر الرائق1/ 362ط: دارالمعرفۃ)</p><p>4۔امام صاحب سے یوں عرض کیاجاسکتا ہے کہ وہ سنت کی رعایت رکھتے ہوئے نماز کچھ مختصر کردیں۔ فقط و اللہ اعلم</p></p>,143903200007,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
10-12-2017,https://www.banuri.edu.pk/readquestion/میک-اپ-استعمال-کرنے-کا-حکم/10-12-2017,میک اپ استعمال کرنے کا حکم,کیا میک اپ کا استعمال جائز ہے؟ کیا میک اپ حرام اشیاء سے بھی بنایا جاتاہے اور اس کا استعمال چہرے پر جائز ہے؟ اگر نہیں تو کیسے معلوم کریں کہ کون سی چیز حرام ہے ؟کیوں کہ میک اپ میں تو ہزاروں چیزیں ہیں۔,<p><p>میک اپ کی بعض صورتیں جائز ہیں اوربعض ناجائز ۔جائز  میک اپ کے لیے ایسی اشیاء کا استعمال جائز ہے جو پاک اورحلال ہوں۔آج کل میک اپ کی اشیاء میں حرام اورناپاک بھی استعمال ہوتا ہے ؛ اس لیے اگر اجزاء پاک ہوں تو ان کاخارجی استعمال جائز ہے اورناپاک ہوں تو طہارت کےلیے ان کا دھونا ضروری ہے۔ناپاک اورحرام کی مصنوعات کے  متعلق معلومات کےلیے کسی حلال تصدیقی ادارے سے راہ نمائی لی جاسکتی ہے۔فقط واللہ اعلم</p></p>,143903200084,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
23-12-2017,https://www.banuri.edu.pk/readquestion/طالبات-کو-بلاحجاب-پڑھانا/23-12-2017,طالبات کو بلاحجاب پڑھانا,میں ایک استاد ہوں اور A لیول اسکولز میں عرصہ دراز سے فزکس پڑھاتا آرہا ہوں، میرے شاگردوں میں طلباء کے ساتھ طالبات بھی ہیں ،جن کی کلاسز مخلوط ہوتی ہیں ۔کیا یہ میرے لیے جائز ہے کہ میں اس طرح کی مخلوط کلاسز میں تعلیم دے سکوں جب کہ طالبات بے حجاب ہوں ؟ اگر نہیں تو کیا طریقہ ٴ کار اپنایا جائے کہ میں تعلیم کا سلسلہ بھی جاری رکھ سکوں اور گناہ کے ارتکاب سے بھی بچ جاؤں ؟ اور اگر طالبات با حجاب ہوں تو پھر پڑھانا کیسا ہے ؟,<p><p>شرعی طورپر مرد اور عورتوں کامخلوط تعلیم حاصل کرناجائز نہیں ہے،اس میں شرعی طورپر کئی دینی اور دنیاوی مفاسد اور خرابیاں پائی جاتی ہیں،لہذا جہاں طلباء   و طالبات مخلوط کلاسز میں تعلیم حاصل کررہے ہوں، وہاں تعلیم دینادرست نہیں ہے۔</p><p>اگرعورتیں  باپردہ ہوکر تعلیمی ادارے میں آئیں ،اور مرد عورتوں کا اختلاط نہ ہو اورپڑھائے جانے والے ضروری مضامین و کتب میں خلافِِ شرع کوئی بات نہ ہو  اور استاذ اور طالبات کے درمیان دیوار یا پردہ ہوتو وہاں پڑھاناجائز ہے۔</p><p>سائل کو چاہیے کہ متبادل درست ذریعہ معاش وتعلیم اختیار کرے، متبادل انتظام نہ ہونے تک یہ صورت اختیار  کی جاسکتی ہے  کہ  طالبات مکمل طورپر باحجاب ہوں ،نقاب پہنے ہوئی ہوں ، ان کی استاذ کے ساتھ خلوت  نہ ہو، ورنہ کم از کم طالبات   کی نشستیں ایک طرف رکھی جائیں اور استاذ  اپنی نگاہیں لڑکوں کی طرف رکھے اور طالبات  کی طرف دیکھنے سے گریز کرے۔ متبادل انتظام ہوتے ہی اُسے اختیار کیا جائے۔ فقط واللہ اعلم</p></p>,143904200011,banuri,"('علوم و فنون', 'uloom-funoon')","('علومِ عصریہ اور دیگر قدیم و جدید علوم', 'asri-uloom')","('علومِ عصریہ کے احکام', 'uloom-e-asriya-k-ahkaam')"
22-12-2017,https://www.banuri.edu.pk/readquestion/موبائل-فون-میں-قرآن-پاک-محفوظ-کرکے-تلاوت-کرنا/22-12-2017,موبائل فون میں قرآن پاک محفوظ کرکے تلاوت کرنا,کیا موبائل فون پر دیکھ کر تلاوتِ قرآن پاک کرنی چاہیے؟,<p><p>موبائل فون میں قرآن کریم محفوظ کرکے تلاوت کرنادرست ہے ،شرعاً اس میں کوئی حرج نہیں۔فقط واللہ اعلم</p></p>,143904200007,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('تجوید اور ترتیب قرآنی', 'tajweed-aur-tarteeb-e-quraani')"
07-12-2017,https://www.banuri.edu.pk/readquestion/قرآن-مجید-کی-بے-حرمتی-کرنے-والے-کا-حکم/07-12-2017,قرآن مجید کی بے حرمتی کرنے والے کا حکم,قرآن شریف کی بے حرمتی کرنا گناہ ہے پس اگر کوئی شخص قرآن کو اٹھا کر زمین پر پھینکے یا زمین پر مارے  یا شہید کرے یا جلادے پھر اس کے بعد کلمہ بھی پڑھے اور توبہ کرے تو ایسے شخص کے لیے کیا حکم ہے؟,<p><p>قرآنِ مجید کی بے حرمتی کرنے سے انسان دائرہ اسلام سے خارج ہوجاتا ہے،  صورت مسئولہ میں قرآن کریم کی بے حرمتی کرنے کی وجہ سے مذکورہ شخص دائرہ اسلام سے خارج ہو گیا تھا، البتہ جب اس نے کلمہ پڑھ لیا اور سچے دل سے اپنے کیے  پر توبہ کرلی تو اس کو مسلمان ہی قرار دیا جائے گا، البتہ اگر وہ شادی شدہ تھا تو تجدیدِ نکاح کرنا بھی ضروری ہوگا۔ فقط و اللہ اعلم</p></p>,143903200068,banuri,"('ایمان و عقائد', 'aqaed')","('اسلامی عقائد', 'islami-aqaed')","('آسمانی کتابیں', 'aasmani-kitabayn')"
20-12-2017,https://www.banuri.edu.pk/readquestion/abiha-نام-لکھنے-کا-طریقہ/20-12-2017,Abiha نام لکھنے کا طریقہ,"ابیہہ/ ابیھہ (Abiha)میں ""ھا"" کون سی ہو گی؟",<p><p>اردو رسم الخط میں لکھتے وقت  ''ابیہہ''لکھاجائےگا،یعنی دونوں ''ہ''چھوٹی لکھی جائیں گی۔(اردو املااور رسم الخط ،اصول ومسائل،ص:61)فقط واللہ اعلم</p></p>,143904200001,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
14-12-2017,https://www.banuri.edu.pk/readquestion/معذور-شرعی-کسے-کہتے-ہیں/14-12-2017,معذور شرعی کسے کہتے ہیں؟,1۔ اگر کسی کو ریح کے خارج ہونے کا مسئلہ ہو تو اس کے معذور ہونے کا کیسے پتا چلے گا؟2۔ نماز کے دوران اگر ریح کا تقاضہ ہو تو ریح کو روکنا اور نماز مکمل کرنا ٹھیک ہے؟,"<p><p>١) شرعاً ""معذور "" ایسے شخص کو کہا جاتا ہے جس کو وضو توڑنے کے اسباب میں سے کوئی سبب (مثلاً ریح،خون ، قطرہ وغیرہ) مسلسل پیش آتا رہتا ہو  اور ایک نماز کے مکمل وقت میں اس کو اتنا وقت بھی نہ ملتا ہو کہ وہ با وضو ہو کر وقتی فرض ادا کر سکے،  پس مسئولہ صورت میں معذور شرعی کی تعریف کو سامنے رکھتے ہوئے مذکوہ شخص اپنے بارے میں معذور ہونے نہ ہونے کا خود فیصلہ کرسکتاہے۔</p><p>٢) مسئولہ صورت میں اگر اخراج ریح کا تقاضہ ہو تو ریح کو بامشقت روک کر نماز مکمل کرنا مکروہ تحریمی ہے، البتہ اگر نماز قضا ہو رہی ہو تو نماز قضا کرنے کے بجائے ریح کو قابو کرکے نماز مکمل کرنا بہتر ہے۔ "" فتاوی ہندیہ ""میں ہے:<span class=""ar_writing"">""و يكره التمطي... وكذا الريح و إن مضي عليها أجزأه و قد اساء ولو ضاق الوقت بحيث لو اشتغل بالوضوء يفوته يصلي لان الاداء مع الكراهة اولي من القضاء"". (الفصل الثاني فيما يكره في الصلاة و مالا يكره ١٠٧/١ ط: رشيدية)</span></p><p>فتاوی شامی میں ہے:</p><p><span class=""ar_writing"">"" و صاحب عذر من به سلس بول لا يمكنه إمساكه او استطلاق بطن او انفلات ريح... إن استوعب عذره تمام وقت صلاة مفروضة بان لا يجد في جميع وقتها زمناً يتوضؤ و يصلي فيه خالياً عن الحدث ولو حكماً ؛ لان الانقطاع اليسير ملحق بالعدم"". (باب الحيض: مطلب في احكام المعذور ٣٠٥/١ ط سعيد)</span>فقط واللہ اعلم</p></p>",143903200096,banuri,"('طہارت', 'taharat')","('شرعی معذورین کے احکام', 'sharee-mazoreen-k-ahkam')","('معذورین کے احکام', 'ma-zoron-k-ahkam')"
20-12-2017,https://www.banuri.edu.pk/readquestion/کیا-زیرناف-بال-کاٹنے-کے-بعد-غسل-لازم-ہے/20-12-2017,کیا زیرناف بال کاٹنے کے بعد غسل لازم ہے؟,زیرِ ناف بال کاٹنے کے بعد غسل کرنا ضروری ہے یا نہیں؟,<p><p>اگر غسل واجب نہ ہوتومحض زیرِناف بال کاٹنے کی بنا پر غسل کرنالازم نہیں ہے۔فقط واللہ اعلم</p></p>,143904200003,banuri,"('طہارت', 'taharat')","('غسل', 'ghusl')","('غسل،فرائض،سنن،آداب اور غسل واجب کرنے والی اشیاء', 'ghusl-faraidh-sunan-aadab-or-ghusl-wajib-karne-wali-ashya')"
20-12-2017,https://www.banuri.edu.pk/readquestion/عورت-کا-بغیر-محرم-کے-حج-یا-عمرہ-کرنا/20-12-2017,عورت کا بغیر محرم کے حج یا عمرہ کرنا,کیا عورت محرم کے بغیر عمرہ یا حج اگر فرض بھی ہو تو ادا کر سکتی ہے؟,<p><p>عورت پر فرض حج کی ادائیگی کے لیےبھی محرم مرد یاشوہر کا ہونا شرط ہے۔محرم کے بغیر شرعی سفر کرناعورت کے لیے ناجائز ہے،خواہ عورت جوان ہویابوڑھی۔اگر کوئی عورت مال دار ہے لیکن اس کا شوہر یاکوئی محرم نہیں ہے یامحرم موجودہے مگر عورت اس کے اخراجات برداشت نہیں کرسکتی تو اسے چاہیے کہ وہ انتظارکرے تاآں کہ محرم کابندوبست ہوجائے یامحرم کے اخراجات کاانتظام ہوجائے۔اگر تاحیات محرم دستیاب نہ ہوسکے تو حج کی وصیت کرجائے۔(فتاوی تاتارخانیہ،2/434،ط:ادارۃ القرآن-بدائع الصنائع،کتاب الحج، 2/299، ط:داراحیاء التراث بیروت)</p><p>لہذا صورت مسئولہ میں عورت کا بغیر محرم کے عمرہ یا حج کے سفرکے لیے جاناجائزنہیں ہے،اگر محرم کے بغیر سفرکرکے حج یاعمرہ کرے گی توعمرہ اور حج  کراہت تحریمی کے ساتھ اداہوجائے گااور محرم کے بغیر سفرکرنے کا گناہ ہوگا۔(فتاوی شامی،کتاب الحج 2/465، ط:سعید)فقط واللہ اعلم</p></p>,143904200002,banuri,"('حج', 'haj')","('حج / عمرہ', 'hajj-umrah')","('عورت کے لیے حج کی خاص شرائط', 'aurat-kay-liye-haj-ki-khas-sharaait')"
10-12-2017,https://www.banuri.edu.pk/readquestion/نماز-میں-کثرت-سے-وسوسے-آنا/10-12-2017,نماز میں کثرت سے وسوسے آنا,اگر ایک شخص کو نماز میں بھول جانے کی عادت ہو ، ہمیشہ بھول جاتا ہو کہ اس نے کتنی رکعت ادا کی ہیں؟ یا اس نے نیت صحیح کی تھی یا نہیں؟ یا اس نے نماز میں ثناء پڑھی ہے یا نہیں؟ تو کیا وہ ہر نماز کے بعد سجدہ سہو کرے گا ؟کیوں کہ ہمیشہ نماز میں اس کو شک ہو جاتا ہے کہ میں نے نیت نہیں کی یا میں نے ثناء نہیں پڑھی یا 1، 2، 3 رکعت میں یا 2 رکعت کے بعد قعدہ کیا ہے یا نہیں؟ تو اس شک کی صورت میں آخر میں سجدہ کرنا ضروری ہے یا نہیں ؟یہ شک اس کو ہر نماز میں ہوتا ہے جب جماعت سے بھی نماز ادا کی ہو اس وقت بھی شک ہوتا ہے ثناء پڑھی یا نہیں؟اس صورت میں وہ کیا کرے؟,<p><p>مذکورہ شخص کو چاہیے کہ وہ فرائض جماعت کے ساتھ صف اول میں پڑھنے کی کوشش کرے،فرائض، سنن اور نوافل کو تمام آداب کے ساتھ ادا کرے،نماز کے دوران اللہ تعالی کے سامنے کھڑے ہونے کا احساس کرے، دل و دماغ سے نماز میں حاضر رہے، اپنے جسم کی حرکات و سکنات کو قابو میں رکھے، قیام کے دوران نگاہ  سجدے کی جگہ پراور رکوع میں پیروں کی جانب ہو، سجدے کی حالت میں نگاہ ناک  اور قعدے میں اپنی گود کی جانب رکھے، پہلے سلام کے وقت دائیں کندھے اور دوسرے سلام کے وقت بائیں کندھے کو دیکھے، اگر اس کے باوجود وسوسے آئیں تو انہیں اہمیت نہ دے، نماز کے آخر میں سجدہ سہو کی ضرورت نہیں، نمازیں اسی طریقے کے مطابق پڑھتے رہیں ، ان شاء اللہ وسوسے ختم ہوجائیں گے۔فقط واللہ اعلم</p></p>,143903200076,banuri,"('نماز', 'salat')","('سجدہ سہو', 'sajda-sahv')","('سجدہ تلاوت / سجدہ سہو', 'sajda-tilawat-sajda-sahw')"
18-12-2017,https://www.banuri.edu.pk/readquestion/نکاح-کی-طرف-اضافت-کیے-بغیر-تعلیق-کا-حکم/18-12-2017,نکاح کی طرف اضافت کیے بغیر تعلیق کا حکم,"ایک مرتبہ  والدہ کے ساتھ کوئی  بات ہوئی  میں نے نہایت غصہ سےکہا : ""جو عورت تیرے کپڑےاور سونا استعمال کرے دوہزار طلاق ہے""۔اس وقت تک میں نے شادی نہیں  کی تھی،اور دوہزارطلاق کہنے  میں بھی مجھے شک ہے، اب میں شادی کرنا چاہتاہوں اپنے مال سے۔1.اگر میں نے شادی کی اورمیری والدہ میری بیوی کو کپڑے اور سونا گفٹ(ہدیہ)دے اور میری بیوی قبول کرے  تو طلاق ہوگی؟2.اگر میری والدہ میری شادی سے پہلے اپنی بہن کی بیٹی کو اس نیت  سے کپڑےدے کہ میں اس سے شادی کروں(میں نے ابھی تک ان کے ساتھ شادی کرنے کے بارے میں کچھ نہیں  کہاہے)توکیا اب میں ان کے ساتھ شادی کر سکتاہوں؟3.اگر میری والدہ کسی اور عورت کو کپڑے ،گفٹ(ہدیہ)دے  تو کیامیں اس کے ساتھ شادی کرسکتاہوں؟4.اگر میں ایک عورت کے ساتھ شادی کرنا چاہوں  اور نکاح سے پہلے میری والدہ  ان کو کپڑے اور سونا دے ، اب میں اس کے ساتھ شادی کر سکتاہوں؟",<p><p>سوال میں ذکر کردہ صورت  میں سائل نے جو الفاظ استعمال کیے ہیں : '' جو عورت تیرے کپڑےاور سونا استعمال کرے دوہزار طلاق ہے''یہ تعلیق ہی درست نہیں ہے؛ لہذا سائل کی والدہ کسی بھی عورت کوکپڑے یاسونا،تحفے تحائف شادی سے پہلے یا بعد میں دیں تو اس سے کوئی طلاق واقع نہیں ہوگی۔فقط واللہ اعلم</p></p>,143903200102,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
18-12-2017,https://www.banuri.edu.pk/readquestion/تکافل-پالیسی-لینا-جائز-نہیں/18-12-2017,تکافل پالیسی لینا جائز نہیں,"میں اپنے بچوں کے لیے ""پاک قطر فیملی تکافل"" میں پلان کرناچاہتاہوں،اور اس کمپنی میں بطور مشیرکام بھی کررہاہوں،اس کمپنی کے پاس کئی مختلف مفتیان کے فتاوی جات موجود ہیں،اور شریعہ بورڈ بھی ہے جو ان کے امور کی نگرانی کرتا ہے۔بعض علماء احتیاط کا مشورہ دیتے ہیں،مہربانی فرماکر قرآن وسنت کی روشنی راہ نمائی فرمائیں۔","<p><p>ہمارے دارالافتاء کی تحقیق کے مطابق مروجہ تکافل کمپنیاں تاحال اسلامی اصولوں پرقائم نہیں ہوسکیں، ہمارے علم کے مطابق ان کمپنیوں سے  وابستہ اہلِ علم بھی ان کے مکمل حلال اور جائز ہونے کے دعوے دارنہیں ہیں ؛ اس لیے ہم ایسی کمپنیوں کے منافع اورسہولیات کو جائز نہیں کہتے۔نیز جب کسی مسئلہ میں محققین علماءِ کرام کی حلال حرام ، جائز ناجائز کے حوالے سے دو  رائے ہوں تو عام مسلمانوں کے لیے حکم یہ ہے کہ وہ حرام اور ناجائز والی رائے پر عمل کریں،اور یہی احتیاط کاتقاضہ بھی ہے۔ لہذا ایسے اداروں (خواہ پاک قطر فیملی تکافل ہو یا کوئی اور ہو ،ان ) میں ملازمت کرنااور ان کی پالیسی لینا جائز نہیں ہے۔اس بابت ہمارے ادارے سے ایک تفصیلی فتوی بھی شائع ہوچکاہے ،جومندرجہ ذیل لنک سے حاصل کیاجاسکتاہے۔</p><p><a href=""https://www.banuri.edu.pk/web/uploads/2017/02/9-rabiul_awwal_1434.pdf"">http://www.banuri.edu.pk/web/uploads/2017/02/9-rabiul_awwal_1434.pdf</a></p><p>فقط واللہ اعلم</p></p>",143903200103,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('بیمہ زندگی / انشورنس / تکافل', 'bima-zindagi-insurance-takaful')"
