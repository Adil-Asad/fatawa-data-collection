issued_at,link,title,question,answer,fatwa_number,dar_ul_ifta,kitab,bab,fasal
19-12-2017,https://www.banuri.edu.pk/readquestion/فیس-کی-ادائیگی-میں-تاخیر-پر-مالی-جرمانہ-لینا/19-12-2017,فیس کی ادائیگی میں تاخیر پر مالی جرمانہ لینا,فیس تاخیر سے  اداکرنے  پر  اسکول والوں کا جرمانہ لینا جائز ہے یانہیں؟,<p><p>فیس کی ادائیگی میں تاخیر ہوجائے تومالی جرمانہ وصول کرناشرعاً درست نہیں ہے۔(فتاوی شامی،کتاب الحدود ،باب التعزیر،4/61،ط:سعید)فقط واللہ اعلم</p></p>,143903200104,banuri,"('معاملات', 'muamlat')","('حدود / قصاص', 'hudood-qisas')","('تعزیری سزائیں', 'ta-zeeri-sazayen')"
13-12-2017,https://www.banuri.edu.pk/readquestion/ایک-طلاق-کے-بعد-رجوع-کرنا/13-12-2017,ایک طلاق کے بعد رجوع کرنا,کیا ایک طلاق کہنے کے بعد ہم رجوع کر سکتے ہیں اور دوبارہ ایک ساتھ اسی طرح رہ سکتے ہیں؟ اگر ہاں تو کتنے دن میں رجوع کیا جا سکتا ہے ؟,<p><p>ایک طلاق کے بعد عدت (جو حمل نہ ہونے کی صورت میں تین ماہواریاں ہے اور حمل کی صورت میں بچے  کی پیدائش تک ہے ) کے دوران رجوع کرکے ساتھ رہ سکتے ہیں۔رجوع کا طریقہ یہ ہےکہ زبان سے کہہ دیا جائے کہ میں نے رجوع کرلیا،بیوی کی حیثیت سے رکھ لیا وغیرہ ۔  میاں بیوی کا تعلق قائم کرلیا تو بھی رجوع ہوجائے گا۔ فقط واللہ اعلم</p></p>,143903200095,banuri,"('طلاق', 'talaaq')","('رجوع', 'rujoo')","('رجوع', 'rujoo')"
14-12-2017,https://www.banuri.edu.pk/readquestion/کمپیوٹر-گیمز-بنانا/14-12-2017,کمپیوٹر گیمز بنانا,میرے بچوں نے بہت وقت کمپیوٹر گیمز کھیلنے  میں ضائع کیا ہے، اب میرا بیٹا جو کالج اسٹوڈنٹ ہے ایک چھوٹی کمپیوٹر گیمز بنانا چاہتا ہے ، میرے نزدیک اِس سے جوکمائی ہوگی وہ ناجائز ہے؛  اِس لیے کہ کسی اور باپ کا بچہ اُس کو کھیلنے میں وقت ضائع کرے گا اور اُس کے باپ کی حلال کی کمائی  جو اُس کو پڑھانے میں خرچ کی ہوگی اس کے ضائع ہونے کا خطرہ ہے ؛ اس لیے کمپیوٹر گیمز بنانا نا جائز ہے ، آپ اپنی رائے سے نوازیں۔,<p><p>کمپیوٹر گیمز اگر تصاویر،کارٹون، گانے باجے،میوزک وموسیقی پر مشتمل ہوں تو ایسے گیمز بنانا، کھیلنا اور ان کی کمائی ناجائزہے۔اور اگر یہ چیزیں نہ بھی پائی جائیں تو بھی گیم کھیلنے میں وقت کاضیاع اور دیگرکئی پہلوؤں سے مفاسد اور خرابیاں پائی جاتی ہیں ، بہرحال  گیم بنانا کراہت سے خالی نہیں ہے لہٰذا مذکورہ مفاسد سے خالی گیم بنانے سے بھی اجتناب کیاجائے۔فقط واللہ اعلم</p></p>,143903200098,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
14-12-2017,https://www.banuri.edu.pk/readquestion/کھانا-کھانے-کے-بعد-پانی-پینا/14-12-2017,کھانا کھانے کے بعد پانی پینا,کیاکھانے کے آخر میں پانی پیناخلاف سنت ہے؟,"<p><p>نبی کریم صلی اللہ علیہ وسلم سے کھانے کے بعد پانی کاپینابھی ثابت ہے اور نہ پینا بھی، دونوں طرح کاعمل نقل کیا گیا ہے۔چنانچہ مسلم شریف کی روایت میں حضرت ابوہریرہ رضی اللہ عنہ سے منقول ہے :</p><p><span class=""ar_writing"">' 'خرج رسول الله صلى الله عليه وسلم ذات يوم أو ليلة فإذا هو بأبي بكر وعمر، فقال: ما أخرجكما من بيوتكما هذه الساعة؟ قالا: الجوع يا رسول الله! قال: وأنا والذي نفسي بيده لأخرجني الذي أخرجكما، قوموا! فقاموا معه فأتى رجلاً من الأنصار فإذا هو ليس في بيته، فلما رأته المرأة قالت: مرحباً وأهلاً فقال لها رسول الله صلى الله عليه وسلم: أين فلان؟ قالت: ذهب يستعذب لنا من الماء، إذ جاء الأنصاري فنظر إلى رسول الله صلى الله عليه وسلم وصاحبيه، ثم قال: الحمد لله ما أحد اليوم أكرم أضيافاً مني! قال: فانطلق فجاءهم بعذق فيه بسر وتمر ورطب، فقال: كلوا من هذه وأخذ المدية، فقال له رسول الله صلى الله عليه وسلم: إياك والحلوب! فذبح لهم فأكلوا من الشاة ومن ذلك العذق وشربوا، فلما أن شبعوا ورووا قال رسول الله صلى الله عليه وسلم لأبي بكر وعمر: والذي نفسي بيده لتسألن عن هذا النعيم يوم القيامة، أخرجكم من بيوتكم الجوع ثم لم ترجعوا حتى أصابكم هذا النعيم''۔(صحیح مسلم،باب جواز استتباعه غيره إلى دار من يثق برضاه بذلك وبتحققه تحققا تاما واستحباب الاجتماع على الطعام،2/177،ط:قدیمی)</span></p><p>یعنی رسول اللہ صلی اللہ علیہ وسلم حضرت ابوبکروعمررضی اللہ عنہما کے ہمراہ ایک انصاری صحابی کے گھرتشریف لے گئے انہوں نے بکری ذبح کی اور کھانے کااہتمام کیا،ان حضرات نے بکری کاگوشت  اور کھجوریں تناول فرمائیں اورپانی پیا۔</p><p>اس حدیث سے رسول اللہ صلی اللہ علیہ وسلم کا کھانے کے بعد پانی نوش فرمانا ثابت ہوا۔</p><p>شیخ عبدالحق محدث دہلوی رحمہ اللہ نے''مدارج النبوۃ،جلد اول ،باب یازدھم درعبادات وطعام وشراب'' ص:466 پر لکھا ہے :</p><p>''وآنحضرت صلی اللہ علیہ وسلم  آب برطعام نمی خورد کہ مفسد ست،وتاطعام ہانہضام نیایدآب نبایدخورد''۔(مدارج النبوۃ،جلد اول ،ط:مطبع نول کشور لکھنو)</p><p>یعنی حضور صلی اللہ علیہ وسلم کھانے کے بعد پانی نوش نہ فرماتے ؛ کیوں کہ یہ مفسدِ ہضم ہے؛ لہذا جب تک کھاناہاضمے کے قریب نہ ہو  پانی نہیں پیناچاہیے۔</p><p>ا س تفصیل سے معلوم ہوا کہ  نبی کریم علیہ الصلوٰۃ والسلام کا ہمیشہ یہ معمول نہیں تھا کہ کھانے کے بعد پانی نہ پیتے ہوں،بلکہ جب تقاضا ہوا آپ نے پانی نوش فرمایااورتقاضا نہ ہواتو ترک فرمادیا؛ اس لیے کھانے کے بعد پانی پینے کو خلافِ سنت نہیں کہاجاسکتا۔</p><p>البتہ اگر طبی لحاظ سے کھانے کے بعد فوراً زیادہ پانی پینامضر ہوتو یک دم زیادہ مقدار میں پانی پینے کے بجائے تھوڑی تھوڑی مقدارمیں پی لیاجائے اس سے معدہ نقصان سے محفوظ رہے گا۔جیساکہ علامہ ابن قیم رحمہ اللہ نے ""زادالمعاد "" میں تحریرفرمایاہے:</p><p><span class=""ar_writing"">'' والماء العذب نافع للمرضى والاصحاء، والبارد منه أنفع والذ، ولا ينبغى شربه على الريق ولا عقيب الجماع ولا الانتباه من النوم ولا عقيب الحمام ولا عقيب اكل الفاكهة وقد تقدم، واما على الطعام فلا بأس به إذا اضطر إليه بل يتعين ولا يكثر منه بل يتمصصه مصاً فإنه لا يضره البتة بل يقوى المعدة وينهض الشهوة ويزيل العطش''۔(1/304،ط:دارالفکر)</span>فقط واللہ اعلم</p></p>",143903200097,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
25-08-2017,https://www.banuri.edu.pk/readquestion/آن-لائن-خرید-و-فروخت-کا-حکم/25-08-2017,آن لائن خرید و فروخت کا حکم,"میں اسلامی مدرسے کے درجہ ثانیہ کا طالب علم ہوں ،کیا آن لائن کاروبار ٹھیک ہے؟ جب کہ خریدار کیسی اور ملک میں ہو اور مبیعہ بھی آپ کے دسترس میں نہ ہواور پیسے بھی ایڈوانس لے لیے جائیں؟مثال کے طور پر میں چند آن لائن ویب سائٹ دے رہا ہوں :aliexpress (china online business), alibaba (china online business), daraz (Pakistan online business) shopify (Europe online business) ebay (Europe online business)برائے مہربانی اسلامی نقطہ نظر سے جواب دیں۔",<p><p>آن لائن کاروبار میں اگر مبیع (جوچیزفروخت کی جارہی ہو)بیچنے والے کی ملکیت میں نہیں ہے اور وہ محض اشتہار ،تصویردکھلاکر کسی پر وہ سامان  فروخت کرتاہے اور بعد میں وہ سامان  دکان،اسٹوروغیرہ سے خرید کردیتاہے تو یہ صورت جائز نہیں ؛ اس لیے کہ بائع کی ملکیت میں مبیع موجود نہیں ہے اور وہ غیرکی ملکیت میں موجودسامان کو فروخت کررہاہے۔</p><p>اس کے جواز کی صورت یہ ہوسکتی ہے کہ بائع مشتری کو یہ کہہ دے کہ یہ سامان  میری ملکیت میں نہیں ،میں اسے خرید کرآپ پر اتنی قیمت میں فروخت کرسکتاہوں،اگر آپ راضی ہیں تو میں یہ سامان  خرید کر اپنے قبضہ میں لے کر آپ پر بیچ دوں گا۔یوں بائع اس سامان کوخرید کر اپنے قبضہ میں لے کر باقاعدہ سودا کرکے مشتری پر فروخت کرے تو یہ درست ہے۔</p><p>اسی طرح آن لائن کام کرنے والا فرد یا کمپنی ایک فرد (مشتری) سے آرڈر لے اورمطلوبہ چیز کسی دوسرے فرد یا کمپنی سے لے کر خریدار تک پہنچائے اور اس عمل کی اجرت مقرر کرکے لے تو یہ بھی جائز ہے۔</p><p>اور اگر مبیع بائع کی ملکیت میں موجود ہو اور تصویر دکھلا کرمشتری پر فروخت کی جارہی ہو اور مشتری سے قیمت وصول کرلی جائے تو یہ بیع درست ہے، البتہ جب مبیع مشتری تک پہنچ جائے اور دیکھنے کے بعد اس کی مطلوبہ شرائط کے مطابق نہ ہوتواسےواپس کرنے کااختیار حاصل ہوگا۔</p><p>ان دونوں صورتوں  میں  مشتری جب تک مبیع پر قبضہ نہ کرلے وہ آگے کسی اور پر وہ سامان فروخت نہیں کرسکتا۔فقط واللہ اعلم</p></p>,143812200012,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
10-12-2017,https://www.banuri.edu.pk/readquestion/عقیقہ-مسنونہ-میں-ذبح-ضروری-ہے/10-12-2017,عقیقہ مسنونہ میں ذبح ضروری ہے,"بچی کا عقیقہ کرنا ضروری ہے.کیااس میں ایک بکرا ذبح کرنا لازمی ہے یا اس کے بدلے کسی مسجد ,مدرسےیا کسی غریب کو پیسے دینے سے عقیقہ ہو جاتا ہے؟",<p><p>بچی کی پیدائش کے ساتویں روز صاحبِ استطاعت شخص کے لیے بطور عقیقہ ایک بکرا یا بکری ذبح کرنا مسنون ہے، فرض یا واجب نہیں ہے، البتہ عقیقہ مسنونہ میں چھوٹا جانور ذبح کرنا یا بڑے جانور کے سات حصوں میں سے ایک حصہ کرنا ضروری ہے۔  اور یہی طریقہ رسول اکرم صلی اللہ علیہ وسلم اور صحابہ کرام سے ثابت ہے، مسجد ،مدرسہ یا غریب کی مدد کرنے سے عقیقہ مسنونہ ادا نہیں ہوگا، البتہ صدقہ جاریہ و غریب کی مدد کا ثواب ضرور مل جائے گا۔ فقط واللہ اعلم</p></p>,143903200078,banuri,"('عبادات', 'ebadat')","('ذبیحہ / قربانی', 'zabiha-qurbani')","('عقیقہ اور اس کے احکام', 'aqiqa-or-us-k-ahkam')"
11-12-2017,https://www.banuri.edu.pk/readquestion/اگر-رشوت-کے-بغیر-اپنا-حق-حاصل-نہ-ہو-تو-کیا-کرنا-چاہیے/11-12-2017,اگر رشوت کے بغیر اپنا حق حاصل نہ ہو تو کیا کرنا چاہیے؟,اگر گورنمنٹ نوکری باوجود اہلیت و قابلیت کے پیسے دیے بغیر نہ ملتی ہو تو کیا پیسے دے کر نوکری حاصل کی جاسکتی ہے؟,<p><p>اگر نوکری کی اہلیت ہو مگر رشوت دیے بغیر وہ نوکری نہ ملتی ہو تو رشوت دینا جائز نہیں، رشوت کی قباحت سے بچتے ہوئے کوئی اور ذریعہ معاش اختیار کیا جاسکتا ہے۔ فقط واللہ اعلم</p></p>,143903200085,banuri,"('معاملات', 'muamlat')","('حقوق / استحقاق', 'huqooq-istihqaq')","('حقوق مجردہ کی خرید و فروخت', 'huqooq-mujarrada-ki-khareed-o-farokht')"
11-12-2017,https://www.banuri.edu.pk/readquestion/شادی-کی-مختلف-رسومات/11-12-2017,شادی کی مختلف رسومات,شادی میں جو رسومات ادا کی جاتی ہیں ان کا کیا حکم ہے؟ 1۔ مایوں۔  2۔مہندی۔  3۔ شادی والے دن ہار (پھوپھا ہی پہنائیں گے) اور پیسے دینے ہوتے ہیں۔ 4۔ دودھ پلائی۔  5۔ کاجل لگائی (بھابھی ہی لگائی گی) اور پیسے دینے ہوتے ہیں۔  6۔ گیٹ رکائی۔  7۔جوتا چھپائی۔ 8۔ مخلوط مجالس۔  9۔ دولہا کا دولہن کے ساتھ اسٹیج پر بیٹھنا۔  10۔ رخصتی کے وقت دلہن کے سر پر قرآن رکھنا۔,<p><p>مذکورہ  تمام رسومات قابلِ ترک اورقابلِ اصلاح ہیں.شادی بیاہ کے معاملات میں بھی شرعی حدود کی پابندی ضروری ہے۔ البتہ نکاح ہوچکا ہو اور دیگر شرعی موانع نہ ہوں تو دولہا دلہن ساتھ  بیٹھ سکتے ہیں، نکاح سے پہلے یا دیگر ممنوعات کی صورت میں اجتناب کیا جائے۔ فقط واللہ اعلم</p></p>,143903200086,banuri,"('نکاح', 'nikah')","('نکاح کی رسومات', 'nikah-ki-rusomaat')","('شادی سے متعلق متفرق رسوم', 'nikah-ki-taqreeb-sunnatayn-or-rusomat')"
12-12-2017,https://www.banuri.edu.pk/readquestion/جمعہ-کی-نماز-فوت-ہوجائے-تو-ظہر-کی-قضاکرنی-ہوگی/12-12-2017,جمعہ کی نماز فوت ہوجائے تو ظہر کی قضاکرنی ہوگی,اگر امام اور مقتدی باجماعت جمعہ کی نماز ادا کر چکے ہوں، بعد میں امام صاحب کو معلوم ہوا کہ جمعہ نہیں ہوا، مثلاً : یہ معلوم ہوا کہ کپڑے اس قدر ناپاک تھے جس سے نماز نہیں ہوتی ، آیا بعد میں  جمعہ کی قضا کی جائے گی یا ظہر کی ؟,"<p><p>اگر جمعہ کی نماز فوت ہوجائے یاباجماعت نماز کی ادائیگی کے بعد معلوم ہوا کہ نماز کسی وجہ سے نہیں ہوئی اور وقت بھی نکل چکاہو اس صورت میں علیحدہ علیحدہ ظہر کی نماز کی قضاکی جائے گی،نماز جمعہ کی قضانہیں ہوگی۔البتہ اگرنمازجمعہ کی جماعت کے بعد علم ہواکہ کسی وجہ سے نماز فاسد ہوئی ہے اور جمعہ کا وقت باقی ہو تو وقت کے اندر جمعے کی جماعت دوبارہ کی جائے۔فتاوی شامی میں ہے:</p><p><span class=""ar_writing"">''(وكذا أهل مصر فاتتهم الجمعة) فإنهم يصلون الظهر بغير أذان ولا إقامة ولا جماعة''</span>۔(2/157،ط:سعید)فقط واللہ اعلم</p></p>",143903200089,banuri,"('نماز', 'salat')","('جمعہ کی نماز', 'jumaa')","('جمعہ و عیدین', 'juma-o-eidayn')"
10-12-2017,https://www.banuri.edu.pk/readquestion/ناپاکی-کی-حالت-میں-بچہ-کو-دودھ-پلانا/10-12-2017,ناپاکی کی حالت میں بچہ کو دودھ پلانا,جب بچہ رو رہا ہو اور اس کو چپ کرانے کےلیے دودھ دینا ضروری ہو اور عورت حالت جنابت میں ہو تو کیا عورت جنابت کی حالت میں بغیر غسل کے بچے کواپنا دودھ پلا سکتی ہے یا نہیں؟ عورت جنابت کی حالت میں بچے کو اٹھا کر بوتل کے ساتھ دودھ پلا سکتی ہے یا نہیں؟ کیادونوں صورتوں میں پہلے غسل یا وضو کرنا ضروری ہے؟  اگر عورت حالت جنابت میں بچے کو اپنا یا بوتل کا دودھ پلا دے تو اس سے بچے پر کوئی برا اثر تو نہیں پڑتا ہے؟,<p><p>پاکی ایمان کا حصہ ہے؛ لہذا جنابت کے بعد جلد از جلد پاک ہوجانا چاہیے ، بلاوجہ تاخیر نہیں کرنی چاہیے۔ البتہ بچہ کو دودھ پلانے کے لیے ماں کا پاک ہونا ضروری نہیں ہے؛ لہٰذا بچہ رورہاہو تو  جنابت کی حالت میں دودھ پلاسکتی ہے، تاہم دودھ پلاتے وقت ماں کو ذکر و اذکار میں مشغول رہنا بہتر ہے۔ فقط واللہ اعلم</p></p>,143903200079,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
26-07-2017,https://www.banuri.edu.pk/readquestion/غیر-مسلموں-کی-اقسام/26-07-2017,غیر مسلموں کی اقسام,آج کل دنیا میں غیر مسلموں کی اقسام کتنی ہیں؟ اوران کا مختصر تعارف بیان کریں۔,"<p><p>فقہاء کرام نے کتبِ فقہ میں احکام کے اعتبار سے غیرمسلموں کی چار اقسام تحریر کی ہیں:</p><p>1...اہل ذمہ:</p><p>""اہلِ ذمہ"" سے مراد وہ غیر مسلم افراد ہیں جوکسی اسلامی ملک میں اس ملک کے قوانین کی پاسداری کاعہد کرکے وہاں سکونت اختیار کریں۔یہ افراد ''ذمی''کہلاتے ہیں۔</p><p>2...مستامن:</p><p>""مستامن"" سے مراد وہ غیر مسلم باشندے ہیں جوتجارت یاکسی اور غرض سے کسی اسلامی مملکت میں عارضی طور پر اجازت(ویزہ )لے کرآئے ہوں۔</p><p>3...معاہد:</p><p>""معاہد"" سے مراد وہ غیر مسلم افراد ہیں جو اپنے ملک میں رہتے ہوئے مسلمانوں سے شرائط کے ساتھ جنگ نہ کرنے کا معاہدہ کرلیں۔نیز اسی طرح وہ غیر مسلم افرد بھی معاہد کہلاتے ہیں جو کسی معاہدے یاشرط کے ساتھ مسلمانوں کے ملک میں عارضی طور پر سکونت اختیار کریں۔اسی طرح ایک مملکت  کا دوسری مملکت سے جنگ نہ کرنے کا معاہدہ ہو یہ بھی اس میں شامل ہے۔</p><p>4...حربی:</p><p>""حربی "" سے مراد وہ کافر ہیں جن سے کسی قسم کا کوئی معاہدہ نہ ہو۔</p><p>مزید تفصیل کے لیے جواہرالفقہ ،جلد دوم،عنوان:غیر مسلموں کے حقوق ،ملاحظہ ہو۔فقط واللہ اعلم</p></p>",143811200002,banuri,"('ایمان و عقائد', 'aqaed')","('کفر و شرک اور ان کے احکام', 'kufr-o-shirk-aur-un-k-ahkam')","('کفر و شرک اور ان کی اقسام', 'kufr-o-shirk-aur-un-ki-aqsaam')"
06-12-2017,https://www.banuri.edu.pk/readquestion/3-طلاق-دینے-سے-تمام-مسالک-میں-3-طلاق-واقع-ہوجاتی-ہیں/06-12-2017,3 طلاق دینے سے تمام مسالک میں 3 طلاق واقع ہوجاتی ہیں,میں حنفی مسلک سے تعلق رکھتا ہوں میرا سوال تین طلاق سے متعلق ہے میرا ایک دوست اہلِ حدیث ہے جس نے مجھے الجھا رکھا ہے کہ دیوبندی لوگوں میں تین طلاق کا کانسپٹ قرآن و حدیث سے ثابت نہیں، لہذا تین طلاق دینے کے باوجود ایک ہی ہوتی ہے اور شوہر بیوی سے رجوع کرسکتا ہے۔ برائے کرم میری راہ نمائی کریں کہ درست بات کیا ہے؟,"<p><p>واضح رہے کہ صحابہ کرام رضوان اللہ علیہم اجمعین کے دور سے لے کر آج تک امت کا اجماع ہے کہ ایک مجلس میں تین طلاق ایک ہی جملہ سے دی جائیں یا الگ الگ جملہ سے دی جائیں یا مختلف اوقات میں دی جائیں بہر صورت تین طلاق ہی واقع ہوتی ہیں اسی پر تمام مسالک کے ائمہ (امام ابوحنیفہ، امام مالک، امام شافعی اور امام احمد بن حنبل رحمہم اللہ ) کا فتوی بھی ہے اور یہی بات خلفاءِ راشدین اور صحابہ کرام رضی اللہ عنہم نے اللہ اور اس کے رسول محمد صلی اللہ علیہ وسلم کے فرامین سے سمجھی تھی اور اسی کے مطابق عمل کرتے رہے، نیز امام بخاری و دیگر محدثین رحمہم اللہ کا مسلک بھی یہی تھا؛ لہذا مذکورہ شخص کا دعوی درست نہیں ہے۔</p><p>ایک جملہ سے تین طلاق کے وقوع پر رسول اکرم صلی اللہ علیہ وسلم کا فیصلہ بخاری شریف (٢/٧٩١) اور <span class=""ar_writing"">سنن ابي داؤد، باب اللعان</span>(١/٣٢٤) میں مذکور ہے: <span class=""ar_writing"">""عن ابن شهاب عن سهل بن سعد في هذا الخبر قال: فطلقا ثلاث تطليقات عند رسول الله صلي الله عليه وسلم، فأنفذه رسول الله صلي الله عليه وسلم"".( ابو داؤد).</span></p><p>خلیفہ دوم حضرت عمر بن خطاب رضی اللہ عنہ کا فیصلہ <span class=""ar_writing"">""مصنف ابن أبي شيبة""</span>میں مذکور ہے: <span class=""ar_writing"">""عن انس رضي الله عنه: كان عمر رضي الله عنه إذا أتي برجل قد طلق إمرأته ثلاثا في مجلس اوجعه ضرباً و فرق بينهما"". (باب من كره ان يطلق الرجل إمرأته ثلاثا ٤/١١).</span></p><p>خلیفہ سوم حضرت عثمان رضی اللہ عنہ کا فیصلہ <span class=""ar_writing"">""مصنف ابن ابي شيبة""</span>میں مذکور ہے: <span class=""ar_writing"">""عن معاوية ابن ابي يحي قال: جاء رجل الي عثمان فقال: إني طلقت امرأتي مائة؛ قال: ثلاث تحرمها عليك و سبعة و تسعون عدوان"". ( باب ماجاء يطلق إمرأته مائة و الف في قول واحد ٤/١٣).</span></p><p>خلیفہ چہارم حضرت علی رضی اللہ عنہ کا فیصلہ <span class=""ar_writing"">""مصنف عبد الرزاق""</span>میں مذکور ہے: <span class=""ar_writing"">""عن شريك بن ابي نمر قال: جاء رجل الي علي رضي الله عنه فقال: إني طلقت إمرأتي عدد العرفج؛ قال: تأخذ من العرفج ثلاثا و تدع سائره"". (باب الطلق ثلاثا ٦/٣٠٦).</span></p><p>تفسیر <span class=""ar_writing"">""احکام القرآن"" للقرطبی</span> میں امت کا اجماع منقول ہے:<span class=""ar_writing"">""قال علمائنا: و اتفق ائمة الفتوي علي لزوم ايقاع الطلاق الثلاث في كلمة واحدة"". (١/٦٩٢)۔</span></p><p><span class=""ar_writing"">""</span>مسلم شریف <span class=""ar_writing"">""</span>کی شرح <span class=""ar_writing"">""الجامع الصحيح"" للنووي</span>میں ہے: <span class=""ar_writing"">""وقد اختلف العلماء فيمن قال لإمرأته: ""انت طالق ثلاثا"" فقال الشافعي و مالك و ابو حنيفة و احمد و جماهير العلماء من السلف و الخلف: يقع الثلاث"". (١/٤٧٨ ط: قديمي)</span></p><p>احناف کی فتوی کی مشہور کتاب ""فتاوی شامی"" میں ہے: <span class=""ar_writing"">""(قوله: ثلاثة متفرقة) و كذا بكلمة واحدة بالأولي... و ذهب جمهور الصحابة و التابعين و من بعدهم من ائمة المسلمين الي أنه يقع الثلاث"". ( كتاب الطلاق : مطلب طلاق الدور ٣/٣٣٣ ط:سعيد).</span></p><p>فقہ مالکی کی مشہور کتاب <span class=""ar_writing"">""التمهيد"" لابن عبد البر</span>میں ہے:<span class=""ar_writing"">""فإن طلقها في كل طهر تطليقة او طلقها ثلاثا مجتعات في طهر لم يمس فيه فقد لزمه"". (٦/٥٨)</span></p><p>امام شافعی کی مشہور کتاب <span class=""ar_writing"">"" كتاب الام""</span>میں ہے:<span class=""ar_writing"">""و القران يدل-و الله اعلم- علي ان كن طلق زوجة له دخل بها او لم يدخل بها ثلاثا لم تحل له حتي تنكح زوج غيره"". (ج:٢)</span></p><p>فقہ حنبلی کی مشہور کتاب <span class=""ar_writing"">""مسائل احمد"" برواية إبنه</span>میں ہے: <span class=""ar_writing"">"" قلت لأبي: رجل طلق ثلاثاً وهو ينوي واحدة؟ قال: هي ثلاث"". (ص:٣٧٣)</span>فقط واللہ اعلم</p></p>",143903200063,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('تین طلاق', 'teen-talaqayn')"
01-09-2017,https://www.banuri.edu.pk/readquestion/جائے-ملازمت-پر-پندرہ-دن-سے-کم-قیام-کی-صورت-میں-نماز-کاحکم/01-09-2017,جائے ملازمت پر پندرہ دن سے کم قیام کی صورت میں نماز کاحکم,میں سعودی عرب میں ڈرائیور ہوں ،جدہ شہر میں ایک کمرہ کرایہ پر لیا ہوا ہے اور کفیل مدینہ منورہ کا ہے ۔مدینہ منورہ میں کمرہ وغیرہ نہیں ہے اور تقریباً روزانہ کا جدہ سے مدینہ آنا جانا لگا رہتا ہے یا سعودیہ کے دوسرے شہروں میں آتے جاتے رہتے ہیں ۔اب صورت یہ ہے کہ نہ تو ہم جدہ میں پندرہ دن رہتے ہیں ،نہ ہی پندرہ دن رہنے کی نیت ہوتی ہےاور یہی صورت مدینہ منورہ کے ساتھ ہے، بلکہ عموماً تو جب جدہ آتے ہیں تو کمرے میں بھی نہیں جاتے بلکہ باہر سے ہم گاڑی لوڈ کر کے چلے جاتے ہیں اور اگر کمرے میں جاتے ہیں تو دو چار گھنٹوں کے لیے اور کبھی ایک یا دو دن کے لیے ۔تو اب ہماری نماز کے بارے میں کیا حکم ہے ؟کیا ہم قصر ادا کریں یا پوری  نماز؟اور مدینہ میں ہمارے کفیل کا شو روم حرم کی حدود سے باہر ہے۔,<p><p>بصورت مسئولہ اگر آپ نے ایک مرتبہ بھی جدہ میں پندرہ دن اقامت کی نیت  نہیں کی  تو مذکورہ صورت میں آپ جدہ میں مسافر ہی شمار ہوں گے اور قصر کریں گے ۔نیز جدہ سے مدینہ منورہ جاکروہاں بھی نماز قصرہی اداکریں گے۔البتہ اگر آپ ایک مرتبہ جدہ میں مقیم ہوجائیں تو یہ آپ کا وطنِ اقامت کہلائے گا پھر مدینہ منورہ اور دیگرشہروں میں جانے سے یہ وطنِ اقامت ختم نہ ہوگا، پھرآپ جدہ میں مکمل نماز اداکریں گے،اور جدہ سے تقریباً78کلومیٹر کے فاصلے پرجائیں گے تووہاں قصر کریں گے۔</p><p>اوراگر آپ جدہ ،مدینہ منورہ یادیگرشہروں میں باجماعت نماز اداکریں توامام کی اقتدا میں بہرصورت آپ مکمل نماز  پڑھیں گے۔فقط واللہ اعلم</p></p>,143812200036,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
10-12-2017,https://www.banuri.edu.pk/readquestion/کیا-سبحان-نام-رکھنا-صحیح-ہے/10-12-2017,کیا سبحان نام رکھنا صحیح ہے؟,کیا سبحان (Subhan) نام رکھنا صحیح ہے؟,"<p><p>""سبحان"" نام نہ رکھیں ، اس  کےبجائے  کوئی دوسرا نام تجویز کرلیں۔انبیائے کرام علیہم  الصلوۃ والسلام، صحابہ کرام رضوان  اللہ علیہم اجمعین یا اولیاء کرام رحمہم اللہ کے ناموں میں سے کوئی نام منتخب کرکے رکھ لیں  ۔(السعایۃ فی کشف مافی شرح الوقایۃ،2/164،ط:سہیل اکیڈمی –فتاوی محمودیہ 19/386،ط:فاروقیہ کراچی) فقط واللہ اعلم</p><p> </p></p>",143903200082,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
11-12-2017,https://www.banuri.edu.pk/readquestion/شادی-سے-قبل-تعلیق-طلاق-کا-حکم/11-12-2017,شادی سے قبل تعلیق طلاق کا حکم,شادی سے پہلے کسی کے ساتھ لڑائی میں کہا: اس شخص کے ساتھ میں نے ایسا نہیں کیا تو میری بیوی میرے اوپر طلاق ہوگی۔ابھی تک وہ کام نہیں کیا تھا کہ شادی ہوگئی، کیا شادی کے بعد اس کہنے سے کوئی طلاق واقع ہوگی؟اگر وہ کام پوری زندگی نہ کرے اور وفات ہوجائے تو کیا حکم ہے؟,<p><p>شادی سے قبل جوجملہ کہا اس سے کوئی طلاق واقع نہیں ہوگی کام کرے یا نہ کرے. البتہ گفتگو میں ایسے الفاظ کے استعمال سے اجتناب کرنا چاہیے۔ فقط واللہ اعلم</p></p>,143903200088,banuri,"('طلاق', 'talaaq')","('تعلیقِ طلاق (مشروط طلاق دینا)', 'talaq-ki-taleeq')","('طلاق کو معلق کرنا', 'talaq-ko-muallaq-karna')"
01-01-2010,https://www.banuri.edu.pk/readquestion/مرغی-کی-فیڈخوراک-میں-خنزیر-ملانا/01-01-2010,مرغی  کی فیڈخوراک میں خنزیر ملانا,بعض فارم میں خنزیر کے گوشت کی فیڈ مرغی کو کھلائی جاتی ہے تو اس مرغی کوکھانا جائز ہے یا نہیں ؟اور ایسی فیڈ سے بچنا کیسا ہے ؟,<p><p>مرغی  کی فیڈ(خوراک) میں خنزیر ملانا یا خالص حرام  یا جس میں حرام غالب ہو،ایسی خوراک مرغیوں کو کھلانا حرام ہے، مگر ایسی مرغی جسے حرام کھلایا گیا ہو  اگر اس میں حرام کی بو نہ ہو  اور شرعی طور پر ذبح کی گئی ہو  اس کاکھانا جائز ہے ۔رہا اس کامضر صحت ہونا تواطباء ہی اس کابہتر جواب دے سکتے ہیں۔خنزیر ملی فیڈ سے بچنے کااگر یہ مطلب ہے کہ خنزیر فیڈ میں شامل کرنے کا کیا حکم ہے تو ا س جواب گزرچکا ہے کہ ناجائز ہے۔فقط واللہ اعلم</p></p>,143101200336,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
10-12-2017,https://www.banuri.edu.pk/readquestion/abiha-نام-کا-کیا-مطلب-ہے-اور-یہ-اردومیں-کیسے-لکھا-جائے-گا/10-12-2017,Abiha  نام کا کیا مطلب ہے اور یہ اردومیں کیسے لکھا جائے گا؟,Abiha  نام کا کیا مطلب ہے اور یہ اردومیں کیسے لکھا جائے گا؟,"<p><p>Abiha اردو میں ''ابیہہ''لکھا جائے گااور اس کے معنی ''سمجھ دار'' اور ''باخبر ''کے آتے ہیں۔(لسان العرب،<span class=""ar_writing""><strong>(أبه )</strong></span>، 13 /466،ط:دار صادر بیروت)فقط واللہ اعلم</p></p>",143903200081,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
25-11-2017,https://www.banuri.edu.pk/readquestion/پکے-فرش-کی-طہارت-نیز-بیت-الخلاء-میں-دعا-پڑھنا/25-11-2017,پکے فرش کی طہارت نیز بیت الخلاء میں دعا پڑھنا,( 1) اگر بچوں نے پکے یا ٹائلیں لگے ہوئے فلور پر پیشاب کردیا تو کیا سوکھ جانے کے بعد یہ فلور پاک ہو جائے گا ؟ اور اس پر نماز پڑھنا صحیح ہوگا ؟ ورنہ پاک کرنے کا اور کوئی طریقہ ہے تو بتائیں .( ۲) چوں کہ معلوم  نہیں کون سی جگہ پیشاب کیا تھا، اس لیے وضو کے بعد بھیگے پاؤں گزر نے سے شک پیدا ہوتا ہے ، تو کیا اس سے پاؤں ناپاک ہوگا ؟(۳) اب تو بیت الخلاء کے ساتھ غسل خانہ بھی متصل ہوتا ہے ،  تو اس میں وضو کرتے وقت دعا اور بسم اللہ پڑھنے کا حکم کیا ہے ؟,"<p><p>1۔ فرش پر اگر ماربل یا ٹائلز یا ایسا مٹیریل لگا ہواہو جس میں جذب کرنے کی صلاحیت نہ ہو تو احتیاط کا تقاضا یہی ہے کہ جب تک  اس پر پانی بہاکر مل نہ لیاجائے اور پھر کپڑے سے خشک نہ کرلیاجائے اس وقت  تک اس خالی فرش پر نماز پڑھنا صحیح نہیں ہوگا، ہاں مصلی بچھا کر پڑھ سکتے ہیں۔لیکن اگر فرش دھویانہ جائے اورسوکھ جائے تو بھی پاک ہوجائے گا۔</p><p><span class=""ar_writing"">""وفی الخانیة: الحجر اذا کان یتشرب النجاسة کحجر الرحی یطهر بالجفاف کالارض، وان کان لایتشرب یعنی کالرخام لایطهر الا بالغسل۔ وحمل الحلبی هذا التفصیل فی الحجر المنفصل الذی ینقل ویحول وعلیه مشی صاحب الدر حیث قال: فالمنفصل یغسل لاغیر، الا حجرا خشنا کرحی فکارض""۔ (حاشیة الطحطاوی علی مراقی الفلاح، کتاب الطهارة، باب الانجاس،</span>(1/321) ط: مکتبہ غوثیہ، کراچی)</p><p><span class=""ar_writing"">وكذا في الدر المختار مع ردالمحتار، کتاب الطهارة، باب الانجاس،</span>(1/311،312) ط: سعید۔ <span class=""ar_writing"">و غنیة المستملی، شروط الصلاة، الشرط الثانی: الطهارة من الانجاس،</span>(ص:187،188) ط: سہیل اکیڈمی لاہور۔</p><p>2۔ اس صورت میں پاؤں ناپاک نہیں ہوگا۔</p><p>3 ۔ بیت الخلاء میں داخل ہوتے وقت دعائیں پڑھ لیں، بیت الخلاء اور غسل خانہ میں کوئی حائل نہ ہو تو وہاں زبان سے دعائیں نہ پڑھیں، بلکہ صرف دل میں پڑھ لیا کریں۔فقط واللہ اعلم</p><p> </p></p>",143903200025,banuri,"('طہارت', 'taharat')","('نجاست اور اس سے پاکی', 'najasat-aur-us-ki-paki')","('نجاست سے پاکی', 'nijasat-aur-us-ki-paki')"
10-12-2017,https://www.banuri.edu.pk/readquestion/بیوی-کا-دودھ-غلطی-سے-منہ-میں-جانے-اسے-پینے-اور-بیوی-کا-جسم-دیکھنے-کا-حکم/10-12-2017,بیوی کا دودھ غلطی سے منہ میں جانے، اسے پینے اور بیوی کا جسم دیکھنے کا حکم,اگر کسی شخص کے منہ میں غلطی سے بیوی کا دودھ چلا جائے اوروہ تھوک بھی دے تو اس کے لیے اسلام میں کیا حکم ہے؟ اگر کوئی غلطی سے بیوی کا دودھ پی لے اس کے لیے اسلام میں کیا حکم ہے؟کیا بیوی کا جسم دیکھنا جائز ہےیا نہیں؟,<p><p>1۔ بیوی کا دودھ غلطی سے منہ میں چلا جائے پھر تھوک دیا یا پی لیابہر صورت نکاح پر اثر نہیں  پڑتا ، البتہ  عمداً بیوی کا دودھ پینا حرام ہے، اس پر توبہ استغفار لازم ہے۔</p><p>2۔  بیوی کا جسم دیکھنا جائز ہے ، لیکن زوجین کا ایک دوسرے کی شرمگاہ دیکھنا پسندیدہ نہیں. فقط واللہ اعلم</p></p>,143903200077,banuri,"('حقوق و آدابِ معاشرت', 'huqooq-muashret')","('اَخلاقیات', 'akhlaaqiyaat')","('شرم و حیاء', 'sharm-o-haya')"
09-12-2017,https://www.banuri.edu.pk/readquestion/نکاح-خواں-کا-گواہ-بننا/09-12-2017,نکاح خواں کا گواہ بننا,نکاح خواں اورایک گواہ کی موجودگی میں  نکاح درست ہے؟ نکاح خواں مولوی بھی نہیں ہے عام آدمی ہے،  لڑکا اور لڑکی سے ایجاب وقبول کراکر خطبہ پڑھ لے  تو نکاح درست ہوگا؟ لڑکا ،لڑکی خود موجود تھے لڑکی کا کوئی وکیل نہیں تھا۔,<p><p>نکاح خواں کسی کا وکیل نہ ہو تو خود گواہ بن سکتا ہے ؛ لہذا صورت مسئولہ میں (جب لڑکا اور لڑکی دونوں مجلسِ نکاح میں موجود ہوں تو) نکاح خواں اور ایک اور گواہ کی موجودگی میں ایجاب وقبول کرنے سے نکاح منعقد ہوجائے گا، لیکن گھر والوں سے چھپ کر نکاح کرنا سخت ناپسندیدہ  اورمعاشرتی اقدار کے لیے سخت ضرررساں ہے ۔فقط واللہ اعلم </p></p>,143903200071,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
10-12-2017,https://www.banuri.edu.pk/readquestion/بیمہ-کرانے-کا-حکم/10-12-2017,بیمہ کرانے کا حکم,بیمہ کرانا جائز ہے یا نہیں؟,"<p><p>بیمہ چوں کہ سود اور جوے کا مجموعہ ہےاور  شریعت میں یہ دونوں چیزیں حرام ہیں ،لہذا بیمہ کرانا شرعا ناجائز اور حرام ہے۔</p><p>قرآن کریم میں ہے:</p><p><span class=""ar_writing"">يا أَيُّهَا الَّذِيْنَ آمَنُوا اتَّقُوا الله َ وَذَرُوْا مَا بَقِيَ مِنَ الرِّبَا إِنْ كُنْتُمْ مُؤْمِنِيْنَ فَإِنْ لَّمْ تَفْعَلُوْا فَأْذَنُوْا بِحَرْبٍ مِّنَ اللهِ وَرَسُوْلِه وَإِنْ تُبْتُمْ فَلَكُمْ رُءُوْسُ أَمْوَالِكُمْ لَاتَظْلِمُوْنَ وَلَا تُظْلَمُوْنَ وَإِنْ كَانَ ذُوْ عُسْرَةٍ فَنَظِرَة إِلٰى مَيْسَرَةٍ وَأَنْ تَصَدَّقُوْا خَيْر لَّكُمْ إِنْ كُنْتُمْ تَعْلَمُوْنَ· [البقرة : ۲۷۸ إلى ۲۸٠ ]</span></p><p>ترجمہ: اے ایمان والو ! اللہ سے ڈرو اور جو کچھ سود کا بقایاہے اس کو چھوڑ دو اگر تم ایمان والے ہو، پھر اگرتم نہ کرو گے تو اشتہار سن لو جنگ کا اللہ کی طرف سے اور اس کے رسول کی طرف سے. اور اگر تم توبہ کرلوگےتو تم کو تمہارے اصل اموال مل جائیں گے، نہ تم کسی پر ظلم کرنے پاؤ گے اور نہ تم پر ظلم کرنے پائے گا، اور اگر تنگ دست ہو تو مہلت دینے کا حکم ہے آسودگی تک اور یہ کہ معاف ہی کردو اور زیادہ بہتر ہے تمہارے لیے اگر تم کو خبر ہو۔ (بیان القرآن ) فقط واللہ اعلم</p></p>",143903200074,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('بیمہ زندگی / انشورنس / تکافل', 'bima-zindagi-insurance-takaful')"
09-12-2017,https://www.banuri.edu.pk/readquestion/غیر-مسلم-کے-ساتھ-کھانا/09-12-2017,غیر مسلم کے ساتھ کھانا,کیا غیر مسلم جیسے کرسچن(عیسائی)ہوتے ہیں ان کے ساتھ بیٹھ کر کھاناکھاسکتے ہیں ؟,<p><p>جب ہاتھ اور منہ پر ظاہری نجاست نہ لگی ہو اور کھاناحلال ہو تو غیرمسلم کے ساتھ کھانا کھانے میں کوئی حرج نہیں ،لیکن اس پر مداومت اختیار کرنایعنی اس کی عادت بنالینادرست نہیں ہے۔اور  اگر ان کے ساتھ  اختلاط سے  برے اثرات کا اندیشہ ہو تو پھر ایسے غیر مسلموں سے میل جول رکھنے اور ان کے ساتھ کھانے پینے سے احتیاط لازم ہے۔ فقط واللہ اعلم</p></p>,143903200072,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('غیر مسلموں کے حقوق', 'gher-muslimon-k-huqoq')"
09-12-2017,https://www.banuri.edu.pk/readquestion/ماہواری-ختم-ہونے-پر-جماع-کب-جائز-ہے/09-12-2017,ماہواری ختم ہونے پر جماع کب جائز ہے؟,عورت کی ماہواری کے ختم ہونے پرغسل سے پہلے ہمبستری کرناجائز ہے یا نہیں؟,"<p><p>عورت کے ماہواری سے پاک ہونے میں تفصیل  یہ ہے کہ اگر حیض اپنی پوری مدت یعنی دس دن  میں ختم ہو اہے توخون منقطع ہوتے ہی   غسل سے قبل  عورت  سے مجامعت درست ہے ،اگرچہ بہتر یہ ہے کہ غسل کے بعدہمبستری کرے۔اور اگر دس دن سے پہلے ماہواری ختم ہو گئی ، مثلاً: چھ ،سات روز میں اور عورت کی عادت بھی چھ یا سات روز کی تھی تو خون کے موقوف ہوتے ہی  ہمبستری درست نہیں، بلکہ حیض ختم ہونے کے بعد جب عورت غسل کر لے یا ایک نماز کا وقت گزر جائے (جس میں غسل کرکے کپڑے پہن کر نماز شروع کرسکے)  اس کے بعد مجامعت درست ہو گی۔ اور اگر عادت کے ایام سے پہلے ہی خون بند ہوگیا ہو اس صورت میں عادت کے ایام مکمل ہونے سے پہلے ہمبستری جائز نہیں، ممکن ہے کہ وقتی طور پر خون بند ہواہو اور دوبارہ لوٹ کر آجائے۔ فتاوی شامی میں ہے:</p><p><span class=""ar_writing"">''(ويحل وطؤها إذا انقطع حيضها لاكثره) بلا غسل وجوبابل ندبا.(وإن) انقطع لدون أقله تتوضأ وتصلي في آخر الوقت، وإن (لاقله) فإن لدون عادتها لم يحل، أي الوطء وإن اغتسلت؛ لأن العود في العادة غالب بحر، وتغتسل وتصلي وتصوم احتياطا، وإن لعادتها، فإن كتابية حل في الحال وإلا (لا) يحل (حتى تغتسل) أو تتيمم بشرطه(أو يمضي عليها زمن يسع الغسل) ولبس الثياب''</span>۔(1/294،ط:دارالفکر)فقط واللہ اعلم</p></p>",143903200073,banuri,"('طہارت', 'taharat')","('حیض، نفاس، استحاضہ', 'hayz-nifas-istihaza')","('جنابت ، حیض اور نفاس کے احکام', 'janabat-hayz-or-nifas-k-ahkam')"
13-09-2017,https://www.banuri.edu.pk/readquestion/مستقبل-میں-طلاق-دینے-کے-ارادے-کے-ساتھ-نکاح-کرنا/13-09-2017,مستقبل میں طلاق دینے کے ارادے کے ساتھ نکاح کرنا,اگر ایک لڑکا بیرونِ ملک نوکری یا پڑھائی کے سلسلے میں جاتا ہے  اور اس کو معین مدت تک وہاں رہنا ہےتو وہ زنا سے بچنے کے لیے  بغیر کسی وقت کی تعیین کے اور بغیر کسی اعلان کے دل ہی دل میں اس نیت سے کسی لڑکی سے نکاح کرتا ہے کہ جاتے وقت اگر میں چاہوں گا تو اس لڑکی کو اپنے ساتھ لے جاؤں گا وگرنہ اسے طلاق دے جاؤں گایعنی نکاح بنیت طلاق، تو شریعت کی رو سے اس نکاح کی کیا حیثیت ہے؟,"<p><p> بغیر وقت کی تعیین کے مطلقاً نکاح کیاجائے اور دل میں یہ خیال ہوکہ اگر بعد میں ساتھ لے جانے کی صورت نہ بنے تو طلاق دے دوں گا اس سے نکاح درست ہوجاتاہے۔</p><p>فتاوی ہندیہ میں ہے:</p><p><span class=""ar_writing"">'' <strong>ولو تزوجها مطلقا وفي نيته أن يقعد معها مدة نواها فالنكاح صحيح، كذا في التبيين</strong>.... <strong>ولو تزوجها على أن يطلق بعد شهر فإنه جائز ، كذا في البحر الرائق .</strong>''۔(کتاب النکاح ، القسم التاسع المحرمات بالطلقات)</span></p><p>فتح القدیر میں ہے:</p><p><span class=""ar_writing"">''<strong>أما لو تزوج وفي نيته أن يطلقها بعد مدة نواها صح</strong>''۔</span>(فصل فی بیان المحرمات،6/444)</p><p>البتہ مذکورہ صورت میں نکاح کے بعد اسے نباہنے کی مکمل کوشش کی جائے، خواہ لڑکی کو اپنے ملک لانے کی صورت میں ہو یا وقتاً فوقتاً لڑکی کے ملک میں جاکرنان ونفقہ ودیگر حقوق کی ادائیگی کی صورت میں ہو ۔فقط واللہ اعلم </p></p>",143812200070,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
17-10-2017,https://www.banuri.edu.pk/readquestion/چار-رکعات-والی-نماز-میں-بقیہ-دو-رکعتوں-کے-اضافے-کا-حکم-کب-نازل-ہوا/17-10-2017,چار رکعات والی نماز میں بقیہ دو رکعتوں کے اضافے کا حکم کب نازل ہوا؟,کچھ لوگ کہتے ہیں کہ :پہلے جب آپ صلی علیہ وسلم کونمازوں کا تحفہ ملا تھا وہ دورکعتیں فرض تھیں۔ باقی دو رکعات کب فرض ہوئیں؟اس میں اگر تفصیل ہے تو بتادیں۔,"<p><p>اس بارے میں کتب احادیث میں حضرت عائشہ رضی اللہ عنہا سے مندرجہ ذیل روایات  منقول ہیں:</p><p><span class=""ar_writing""><strong>''</strong><strong>عن عروة بن الزبير ، عن عائشة ، أم المؤمنين قالت: فرض الله الصلاة حين فرضها</strong><strong>ركعتين</strong> <strong>ركعتين</strong><strong>في الحضر والسفر</strong><strong>فأقرت</strong><strong>صلاة السفر وزيد في صلاة الحضر.</strong></span><strong><span class=""ar_writing"">''</span>۔(صحیح البخاری )</strong></p><p>ترجمہ : عروہ بن زبیر ام المومنین حضرت عائشہ رضی اللہ تعالیٰ عنہا سے روایت کرتے  ہیں ،انہوں نے ارشاد فرمایاکہ: اللہ نے جب نماز فرض کی تھی تو دو دو رکعتیں فرض کی تھیں، حضر میں بھی اور سفر میں بھی، سفر کی نماز تو اپنی اصلی حالت پر قائم رکھی گئی اور حضر کی نماز میں زیادتی کردی گی۔</p><p>بخاری شریف کی دوسری روایت میں ہے:</p><p><span class=""ar_writing"">'' <strong>عن عائشة ، رضي الله عنها ، قالت: فرضت الصلاة</strong><strong>ركعتين ثم هاجر</strong><strong>النبي صلى الله عليه وسلم ففرضت أربعاً وتركت صلاة السفر على الأولى</strong>''</span>۔(صحیح البخاری)</p><p>ترجمہ:حضرت عائشہ رضی اللہ تعالیٰ عنہا سے منقول ہے کہ  انہوں نے فرمایا : (ابتداءً سفر و حضر میں) نماز کی دو ہی رکعتیں فرض ہوئی تھیں، پھر نبی کریم  صلی اللہ علیہ وسلم نے ہجرت فرمائی تو (مقیم کے لیے ) چار رکعتیں فرض قرار دے دی گئیں اور حالت سفر میں پہلی ہی دو رکعتیں فرض رہیں۔</p><p>ان دونوں روایات سے یہ معلوم ہوا کہ ابتدا میں جب نماز فرض ہوئی تو دو،دو رکعتیں ہی فرض ہوئی تھیں ،(ظہر عصر اور عشاء میں)بقیہ دورکعتوں کے اضافے کا حکم مدینہ منورہ ہجرت کے بعد نازل ہوا۔</p><p>البتہ مدینہ منورہ ہجرت کے کتنے عرصہ بعد دورکعتوں کااضافہ کیاگیا!اس بارے میں کوئی متعین تاریخ منقول نہیں،حافظ ابن حجر رحمہ اللہ فتح الباری شرح صحیح البخاری میں علامہ سہیلی رحمہ اللہ کے حوالے سے لکھتے ہیں :تقریباً ایک سال بعد یا چالیس دن بعد بقیہ دورکعتوں کے اضافے کا حکم دیاگیاہے ۔</p><p>حافظ ابن حجر رحمہ اللہ کی عبارت درج ذیل ہے:</p><p><span class=""ar_writing"">'' <strong>فعين في هذه الرواية إن الزيادة في قوله هنا: «وزيد في صلاة الحضر» وقعت بالمدينة</strong>۔۔۔۔<strong>والذي يظهر لي وبه تجتمع الأدلة السابقة: أن الصلوات فرضت ليلة الإسراء ركعتين ركعتين إلا المغرب ثم زيدت بعد الهجرة عقب الهجرة إلا الصبح كما روى ابن خزيمة وابن حبان والبيهقي من طريق الشعبي عن مسروق عن عائشة قالت: فرضت صلاة الحضر والسفر ركعتين ركعتين، فلما قدم رسول الله صلى الله عليه و سلم المدينة واطمأن، زِيدَ في صلاة الحضر ركعتان ركعتان وتركت صلاة الفجر لطول القراءة وصلاة المغرب لأنها وتر النهار أه</strong>۔۔۔۔ <strong>وأورده السهيلي بلفظ بعد الهجرة بعام أو نحوه وقيل بعد الهجرة بأربعين يوما</strong></span>۔(1/464،ط:دارالمعرفہ)</p><p>یعنی مدینہ منورہ ہجرت کے تقریباً ایک سال  یاچالیس دن بعدظہر ,عصراور عشاء میں  دو رکعتوں کا اضافہ کیاگیاہے،فجر کی نماز کو اپنی اصلی حالت پر رہنے دیاگیا؛ اس لیے کہ نمازفجر میں طویل قراء ت ہوتی ہے اور مغرب کی بھی تین ہی رکعتیں برقراررکھی گئیں کہ یہ دن کے وترکہلاتے ہیں۔فقط واللہ اعلم</p></p>",143901200102,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
08-12-2017,https://www.banuri.edu.pk/readquestion/غیر-کی-منکوحہ-سے-نکاح-حرام-ہے/08-12-2017,غیر کی منکوحہ سے نکاح حرام ہے,کسی کی منکوحہ سے قبائلی  شدید عذر کی وجہ سے نکاح کرنا پڑرہا ہے ۔اس کے جواز کا کوئی حیلہ ہو تو بیان فرماکر ممنون کریں۔,"<p><p>کسی شخص کی منکوحہ عورت سے نکاح کرناقطعی طور پر حرام ہے اور اس کاحرام ہوناقرآن کریم ،احادیث مبارکہ اور کتب فقہ میں صراحت کے ساتھ موجو دہے۔قرآن کریم کی سورۂ نساء ،آیت :24میں ہے:</p><p>''اور(حرام ہیں تم پر ) وہ عورتیں جو کہ شوہر والیاں ہیں ''۔</p><p>یعنی جو عورت کسی دوسرے شخص کے نکاح میں ہے اس کا نکاح اور کسی سے نہیں ہو سکتا، جب تک  وہ بذریعہ طلاق یاخلع یا وفاتِ زوج  نکاح سے جدا نہ ہو جائے اور عدتِ طلاق یا عدتِ وفات پوری نہ کر لے اس وقت تک کوئی اور اس سے نکاح نہیں کرسکتا۔ چنانچہ تفسیر مظہری میں ہے:</p><p><span class=""ar_writing"">''وَالْمُحْصَناتُ مِنَ النِّساءِ عطف على أمهاتكم يعنى حرمت عليكم المحصنات من النّساء اى ذوات الأزواج لا يحل للغير نكاحهن ما لم يمت زوجها او يطلقها وتنقضى عدّتها من الوفاة او الطلاق سمّيت المتزوجات محصنات لانه احصنهن التزويج او الأزواج۔ قال البغوي: قال ابو سعيد الخدري رضى الله عنه : نزلت فى نسائهن يهاجرن الى رسول الله صلى الله عليه وسلم ولهن ازواج فيتزوجهن بعض المسلمين ثم يقدم أزواجهن مهاجرين فنهى الله المسلمين عن نكاحهن''۔</span></p><p>لہذا جب تک کوئی عورت کسی دوسرے شخص کے نکاح میں ہے اس سے کسی بھی عذر کی بناپر نکاح نہیں ہوسکتا۔ فقط واللہ اعلم</p></p>",143903200070,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
07-12-2017,https://www.banuri.edu.pk/readquestion/سنان-نام-رکھنا/07-12-2017,سنان نام رکھنا,"میں نے اپنے بیٹے کا نام ""محمد سنان عبداللہ "" رکھا ہے،  جو کہ کسی صحابی کا نام پڑھ کر رکھا تھا،  لیکن اب اس وہم نے آ گھیرا کہ حضرت حسین رضی اللہ عنہ کے قاتل کا نام بھی صنان / سنان تھا ،  یہ نام کیسا ہےاور اس کا مطلب یا تاریخ کیا ہے ؟","<p><p>""سنان""  عربی زبان کا لفظ ہے، اس کے معنی ""نیزہ"" کے ہیں، عرب کی عادت تھی کہ وہ اپنے دشمنوں کو ہیبت میں ڈالنے کے لیے اپنے  بیٹوں کے نام  سنان (نیزہ)، اسد (شیر)، فہد (چیتا) وغیرہ رکھا کرتے تھے،""سنان"" نام کے کئی صحابہ کرام گزرے ہیں، علامہ ابن حجررحمہ اللہ ( متوفی 852ھ) نےاپنی کتاب <span class=""ar_writing"">""الاصابة""</span>میں  سنان نامی تقریبا 21 صحابہ کرام  کا تذکرہ کیا ہے، بالفرض حضرت حسین رضی اللہ عنہ کی شہادت میں ""سنان""  نامی کوئی  شخص ملوث ہے تو اس سے اس نام میں کسی قسم کی برائی پیدا نہیں ہوئی ،لہذا ""سنان"" نام رکھنا درست ہے۔ فقط واللہ اعلم</p></p>",143903200069,banuri,"('طلاق', 'talaaq')","('حضانت (پرورش)', 'hizaanat')","('پرورش اولاد', 'parwarish-e-aulaad')"
01-12-2017,https://www.banuri.edu.pk/readquestion/نکاح-سے-قبل-تین-تولہ-سونا-اور-گھر-کی-شرط-لگانا/01-12-2017,نکاح سے قبل تین تولہ سونا اور گھر کی شرط لگانا,نکاح کے لیے سسرال والوں کی جانب سے یہ شرطیں لگانا کہ لڑکا نکاح سے پہلےتین  تولہ سونا اور جگہ( گھر) لڑکی کے نام کرے تب نکاح کریں گے، کیا اسلام میں یہ جائز ہے ؟ اور اسلام میں اس کے بارے میں کیا حکم ہے؟,<p><p>اسلام میں حکم یہ ہے کہ عورت مہر مثل کی مستحق ہے جس کامطلب یہ ہے کہ اس جیسی لڑکی کا اس کے باپ کے خاندان میں جتنا مہر ہو اس لڑکی کا بھی اتناہی مہر مقرر کیا جائے۔اگر لڑکی والے اس سے زیادہ کا مطالبہ کرتے ہیں تو لڑکا رشتے سے انکارکرسکتا ہے، اسی جگہ نکاح کرنا ضروری نہیں۔ فقط واللہ اعلم</p></p>,143903200054,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
07-12-2017,https://www.banuri.edu.pk/readquestion/کریڈٹ-ڈیبٹ-اور-اے-ٹی-ایم-کارڈ-کی-مشین-دکان-پر-لگانا/07-12-2017,کریڈٹ ، ڈیبٹ اور اے ٹی ایم کارڈ کی مشین دکان پر لگانا,ڈیبٹ کارڈ اور کریڈٹ کارڈ کی مشین اپنی دکان یا ریسٹورنٹ میں لگاناجائز ہے؟اور اگر کریڈٹ کارڈ کی مشین جائز ہے تو اس کی وجہ کیا ہے جب کہ کریڈٹ کارڈ بنواناناجائز ہے؟,<p><p>کریڈٹ کارڈ کا بنواناسودی معاہدے کی بنا پر ناجائز ہے اگر چہ بعد میں سود کی ادائیگی کی نوبت نہ بھی آئے؛ لہذا کریڈٹ کارڈ کی مشین اپنی دکان وغیرہ پر لگانا گناہ کے کام میں تعاون کی وجہ سے ناجائز ہے۔</p><p>ڈیبٹ کارڈ کا بنوانااور اس کا استعمال بذات خود جائز ہے، البتہ ڈیبٹ کارڈ پر ملنے والی سہولت(ڈسکاؤنٹ )اگر بینک کی جانب سے ہوتو اس سہولت سے فائدہ اٹھاناجائزنہیں۔اسی طرح بوقت ضرورت بینک میں کرنٹ اکاؤنٹ کھلواکراے ٹی ایم کارڈکاحصول اور استعمال بھی درست ہے۔لہذا  ڈیبٹ اور اے ٹی ایم کارڈ کے استعمال کے لیے مشین لگاناجائزہے۔فقط واللہ اعلم </p></p>,143903200067,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('متفرقات سود', 'mutafarriqat-e-sood')"
07-12-2017,https://www.banuri.edu.pk/readquestion/امام-کے-سلام-سے-پہلے-سلام-پھیردینا/07-12-2017,امام کے سلام سے پہلے سلام پھیردینا,اگر کوئی شخص فجر کی نماز میں نیند کے غلبہ  یا بے  دھیانی کی وجہ سے آخری قعدہ میں غلطی سے امام سے پہلے دونوں سلام پھیردےپھر فوراً یاد آجائے اور وہ دوبارہ قعدے کی ہیئت بنالے تو اس کی نماز ہوجائے گی یا نہیں؟ یا دوبارہ پڑھنی پڑے گی؟,<p><p> صورت مسؤلہ میں نمازہوگئی ، دوبارہ پڑھنے کی ضرورت نہیں۔ فقط واللہ اعلم</p></p>,143903200066,banuri,"('نماز', 'salat')","('مکروہاتِ نماز', 'makrohat-e-namaz')","('مکروہات نماز', 'makrohat-e-namaz')"
01-12-2017,https://www.banuri.edu.pk/readquestion/نیشنل-سیونگز-میں-رقم-لگانے-کا-حکم/01-12-2017,نیشنل سیونگز میں رقم لگانے کا حکم,نیشنل سیونگز (ڈیفنس سیونگ) وغیرہ میں سرمایہ کرسکتے ہیں، کیا یہ حلال ہے؟,<p><p>نیشنل سیونگ سرٹیفکیٹ سے حاصل ہونے والا نفع شرعاً سود ہے، لہٰذا اس میں رقم لگانا اور اس کا نفع لینا حلال نہیں۔فقط واللہ اعلم</p></p>,143903200055,banuri,"('معاملات', 'muamlat')","('سود / بینکاری / انشورنس / شیئرز', 'sood-bankari-insurance-shares')","('سودی فنڈز', 'soodi-funds')"
07-12-2017,https://www.banuri.edu.pk/readquestion/شادی-کے-لیے-زکاۃ-کی-رقم-سے-تعاون-کرنا/07-12-2017,شادی کے لیے زکاۃ کی رقم سے تعاون کرنا,ایک خاندان ہے جہاں والد اور بیٹے مل کر اتنا کماتے ہیں کہ گزر بسر ہوجاتاہے،اور اس خاندان میں دو بیٹیاں بھی ہیں ، والدین نے کمیٹی کے ذریعہ پچاس ہزار یا ایک لاکھ روپے بچیوں کی شادی کے لیے  جمع کیے ہوئے ہیں ۔اس صورت میں کیااس خاندان کو زکاۃ دی جاسکتی ہے یانہیں؟اور کیایہ صورت بھی اختیارکی جاسکتی ہے کہ بچیوں کے ہاتھ میں پیسےدے دیے جائیں، چوں کہ مال اور جمع پونجی تووالدین کی ملکیت ہے؟,<p><p>آپ نے صراحت نہیں کی کہ مذکورہ جمع شدہ رقم والدین میں سے کس کی ملک ہے۔لہذا اگر مذکورہ جمع شدہ رقم  والد کی ملکیت ہے  تو والدکوزکاۃ نہیں دی جاسکتی، نیز اس صورت میں اگر بچیاں نابالغ ہوں تو بچیوں کو بھی زکاۃ کی رقم نہیں دی جاسکتی ۔البتہ بچیاں اگر مکلف ہیں اور ان  کے پاس نصاب کے بقدر نقد رقم یاسوناچاندی نہیں ہے تو انہیں ان کی ضروریات کے لیے زکاۃ کی رقم دی جاسکتی ہے۔فقط واللہ اعلم</p></p>,143903200064,banuri,"('زکات', 'zakat')","('زکوٰۃ / صدقات', 'zakat-sadaqat')","('مصارف زکوٰۃ', 'masarif-e-zakat')"
04-12-2017,https://www.banuri.edu.pk/readquestion/قیام-میں-امام-کے-ہاتھ-باندھنے-سے-پہلے-مقتدی-کا-ہاتھ-باندھنا/04-12-2017,قیام میں امام کے ہاتھ باندھنے سے پہلے مقتدی کا ہاتھ باندھنا,ایک مسجد کے امام جماعت کی نماز میں دوسری اور تیسری رکعت کے قیام کے لیے کھڑے ہوتے ہیں تو کھڑے ہونے کے بعد کچھ دیر ( اندازاً دو سے تین سیکنڈ) اپنے ہاتھ لٹکائے رکھتے ہیں پھر باندھتے ہیں جب کہ مقتدی اس دوران امام سے پہلے ہی اپنے ہاتھ باندھ چکے ہوتے ہیں۔ کیا اس عمل سے مقتدی اُس حدیث کے زمرے میں تو نہیں آئیں گے جس میں امام سے سبقت لینے سے منع کیا گیا ہے؟ کیا امام کا یہ عمل مناسب ہے؟,<p><p>بصورت مسئولہ  اگر مذکورہ امام صاحب کسی عذر کی وجہ سے دوتین سیکنڈ تاخیر کرتے ہیں تو کوئی حرج نہیں،  اورمقتدیوں کاامام سے پہلے ہاتھ باندھ لینا انہیں امام سے سبقت کی وعید میں داخل نہیں کرے گا۔البتہ بلاعذر ہاتھ باندھنے میں تاخیر نہیں کرنی چاہیے۔ فقط واللہ اعلم</p></p>,143903200060,banuri,"('نماز', 'salat')","('نماز کی جماعت', 'namaz-ki-jamat')","('جماعت / امامت', 'jamat-imamat')"
10-08-2017,https://www.banuri.edu.pk/readquestion/طلاق-نامے-پر-دستخط-کا-حکم/10-08-2017,طلاق نامے پر دستخط کا حکم,میرا اور میری بیوی کا اختلاف  ہوگیا، معاملہ پولیس اسٹیشن گیا تو انہوں نے کورٹ سے کاغذات بنواکر لانے کو کہا، میں نے کورٹ سے کاغذات  بنوائے تو وہاں اسٹیمپ لگانے والے نے کہا کہ آپ سائن کریں، تب اسٹیمپ لگے گی، پھر پولیس اسٹیشن میں معاملات کے بعد گواہوں کے دستخط ہوں گے، میں نے اس خیال سے کہ پولیس اسٹیشن میں معاملات سدھر جائیں گے، ان کاغذات پر دستخط کرلیا، ان پر تین طلاق لکھی تھیں، جب کہ دستخط کے وقت میری نہ ایک طلاق کی نیت تھی نہ تین طلاقوں کی، بلکہ صرف پولیس کے مطالبے کو پورا کرنے کے لیے یہ کاغذات بنوائے تھے، اب اس صورت میں کیاطلاق واقع ہوگئی؟,<p><p>صورت مذکورہ میں اگر آپ کو یہ علم تھا کہ کاغذات میں تین طلاق درج ہیں تو تین طلاقیں واقع ہوچکی ہیں۔  اوراگریہ علم تھاکہ کاغذات میں طلاق درج ہے مگر تین طلاقوں کا علم نہیں تھا اور اس پرحلف بھی اٹھا لیتےہیں تو ایک طلاق رجعی واقع ہوئی ہےاورعدت کے دوران رجوع ہوسکتا ہے۔ فقط واللہ اعلم </p></p>,143811200048,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
27-10-2017,https://www.banuri.edu.pk/readquestion/دماغی-بیماری-کے-دورے-پڑنے-والے-کی-طلاق-کا-حکم/27-10-2017,دماغی بیماری کے دورے پڑنے والے کی طلاق کا حکم,مجھے ذہنی بیماری لاحق ہے، جس کی وجہ سے میں جو بھی کرتا ہوں تو پتہ نہیں چلتا، بہت علاج کروایا کبھی ٹھیک رہتا ہوں تو کبھی ویسے ہی میری حالت ایسی ہوجاتی ہے، جو اصل میں نہیں ہوتی، مثلاً: کبھی یہ خیال غالب ہوتا ہے کہ فلاں آدمی مجھے مارنے آیا ھے۔ مگر حقیقت نہیں ہوتی ۔ کبھی میں سوچتا ہوں کہ میں ایک بڑا آدمی بن گیا ہوں، لیکن لوگ مجھے چھپارہے ہیں ۔ مجھے لگتا ھے کہ میری بیوی کو گھر میں کسی ، مرد کے ساتھ پکڑا گیا ہے، مگر مجھے کوئی بتاتا نہیں ہے۔ اس طرح کے ھزاروں سوالات ذہن میں آتے ہیں، جن کی کوئی بنیاد نہیں ہوتی۔ اور اس کیفیت کے دنوں میں جو بھی کرتا ہوں مجھے پتہ نہیں چلتا، ایک دن میں دوبئی میں ایسی حالت میں تھا، اور میں نے اپنی بیوی کو طلاق کامیسج بھیج دیا۔ اب میں پوچھنا چاہتا ہوں کہ جو سچا مریض ہو جس کو یہ بیماری ھفتہ مہینے میں بار بار آتی ہو تو کیا میرا یہ فیصلہ جو میسج پر کیا ہے شرعی اعتبار سے ہوگا یا نہیں؟ علاج کے لیے پاکستان گیا تو اب تھوڑی راحت محسوس ہوتی ہے۔ اور یہ بات ذہن میں رہے کہ  اس بیماری کی وجہ سے میں ایک بیوی کو طلاق دے چکا ہوں، مہربانی کرکے میری راہ نمائی فرمائیں۔,<p><p>سوال میں بیان کردہ احوال  اگر  درست ہیں اور ماہرینِ نفسیات ومعالجین بھی اس کی تصدیق کرتے ہیں اور  ایسی ہی کیفیت میں آپ نے اپنی بیوی کو میسج پر طلاق دی ہے  تو شرعی اعتبار سے یہ طلاق واقع نہیں ہوئی، آپ دونوں کا نکاح برقرار ہے۔ واضح رہے کہ مفتی ظاہر ی احوال پر حکم لگانے کا مکلف ہوتا ہے؛  اس لیے غلط بیانی کی صورت میں غلط بیانی کا گناہ خود سائل پر ہوگا، مفتی اس سے بری الذمہ ہوگا۔ فقط واللہ اعلم</p></p>,143902200017,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
30-08-2017,https://www.banuri.edu.pk/readquestion/وتر-کی-تین-رکعتیں-ایک-سلام-کے-ساتھ-پڑھی-جائیں-گی/30-08-2017,وتر کی تین رکعتیں ایک سلام کے ساتھ پڑھی جائیں گی,وتر کی تین رکعتیں ایک سلام کے ساتھ پڑھنی چاہئیں یا دو رکعتوں کے بعد سلام پھیر کر پھر ایک رکعت الگ پڑھنی چاہیے؟ ہم پاکستانی تو ایک ساتھ پڑھتے ہیں جب کہ عرب الگ پڑھتے ہیں، کیا ہمارا ایک سلام کے ساتھ وتر پڑھنے کا طریقہ حدیث سے ثابت ہے؟,"<p><p>سب سے پہلے یہ نکتہ واضح رہنا چاہیے کہ نصوص سے احکام کے استنباط کے لیے فقہاءِ کرام میں سے ہر ایک  کے اپنے اصول ہیں، جب کسی مسئلے کے متعلق دلائل مختلف ہوں تو ہر فقیہ اپنے اصول کی بنا پر کسی دلیل کو ترجیح دیتا ہے، وتر پڑھنے کی کیفیت کے متعلق وارد  احادیث مبارکہ چوں کہ  مختلف   ہیں  اور ائمہ فقہاء نے اپنے اپنے اصولوں کے مطابق دلائل کو ترجیح دے کر کسی ایک طریقے کو اختیار کیا ہے، لہٰذا ہمارے  فقہائے حنفیہ کے نزدیک  تین رکعتیں ایک سلام کے ساتھ پڑھنا سنت ہے۔</p><p> اس حوالے سے امام نسائی رحمہ اللہ  نے  ”سنن نسائی“  میں سند کے ساتھ حضرت ابی بن کعب  رضی اللہ عنہ کی روایت درج کی ہے  : ”رسول اللہ صلی اللہ علیہ وسلم وتر کی پہلی رکعت میں <span class=""ar_writing"">”سبح اسم ربک الاعلی“</span>، دوسری رکعت میں <span class=""ar_writing"">”قل یا ایها الکافرون“</span> اور تیسری رکعت میں <span class=""ar_writing"">”قل هو الله احد“</span>پڑھتے تھے اور تینوں رکعتوں کے آخر میں سلام فرماتے تھے“ ۔ اسی پر صحابہ رضی اللہ عنہم میں سے حضرت عمر،حضرت عبداللہ بن مسعود اور حضرت انس رضی اللہ عنہم اور دیگر حضرات کا عمل رہا ہے۔</p><p>معلوم ہوا کہ ہمارا وتر پڑھنے کاطریقہ بھی حدیث سے ثابت اور سنت کے مطابق ہے، اور ہمیں اسی طرح پڑھنا چاہیے، اور  عالم عرب میں عموما دیگر ائمہ(امام احمد بن حنبل یا امام شافعی یا امام مالک رحمہم اللہ ) کی تحقیق پر عمل کیا جاتا ہے، اسی لیے ان کے حق میں وہی درست ہے۔ اس مسئلے کی  مزید تفصیل محد ث العصر حضرت مولانا یوسف بنوری رحمہ اللہ کی  <span class=""ar_writing"">جزء الوتر</span>اور   علامہ زیلعی رحمہ اللہ کی<span class=""ar_writing"">”نصب الرایة“</span>اور مولانا ظفر احمد عثمانی رحمہ اللہ کی <span class=""ar_writing"">”اعلاء السنن“</span>میں ملاحظہ کی جاسکتی ہے۔ فقط واللہ اعلم </p></p>",143812200028,banuri,"('نماز', 'salat')","('سنن و نوافل', 'nawafil')","('سنن و نوافل', 'sunan-o-nawafi')"
04-12-2017,https://www.banuri.edu.pk/readquestion/ایسی-حالت-شادی-کے-بعد-ہوتو-میں-نے-تمہیں-چھوڑدیا-ہوگا-کہنے-سے-طلاق-کا-حکم/04-12-2017,ایسی حالت شادی کے بعد ہوتو میں نے تمہیں چھوڑدیا ہوگا کہنے سے طلاق کا حکم,جو عورت نکاح میں نہ ہواس کو اس طرح کہا :  ''ایسی حالت شادی کے بعد ہوتو میں نے تمہیں چھوڑدیا ہوگا''۔کیانکاح کے بعد اس سے کوئی طلاق ہوگی؟,<p><p>مذکورہ الفاظ کہنے سے نکاح کے بعد کوئی طلاق واقع نہیں ہوگی ۔فقط واللہ اعلم</p></p>,143903200059,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
02-12-2017,https://www.banuri.edu.pk/readquestion/سودا-ختم-کرنے-کے-بعد-نفع-کا-مطالبہ-کرنا/02-12-2017,سودا ختم کرنے کے بعد نفع کا مطالبہ کرنا,"سعید نے عاصم سے ایک گھر مبلغ =/530,000روپے پاکستانی پر لیا جو کہ زیر تعمیر تھا، جس میں سے سعید نے عاصم کو =/ 500000روپے پاکستانی دے دیے ۔ گھر کی تعمیر اور پیسوں کی وصولی کا وقت اٹھارہ ماہ مقرر ہوا۔ 18 ماہ گزرنے کے باوجود سعید نے 5لاکھ روپے کے علاوہ ایک پائی بھی عاصم کو نہیں دی ۔ دو سال کے بعد سعید نے عاصم سے اپنی رقم کی وصولی کا مطالبہ کیا جس میں عاصم نے سعید کو دولاکھ پچاس ہزار روپے واپس کیے۔ ایک سال بعد عاصم نے مذکورہ گھر نامکمل حالت میں تاوان پر بیچ دیا۔  اب سعید عاصم سے منافع کا مطالبہ کرتا ہے اور عاصم نے جو تاوان کیا ہے سعید تاوان تو سرے سے مانتا نہیں، بلکہ الٹا اس کو گالی گلوچ اور دھمکیاں دیتا ہے کہ مجھے ہر حال میں منافع دینا ہے ۔ شریعت کی رو سے کیا سعید کا مطالبہ جائز ہے؟ اور کیا یہ سود کے زمرے میں آتا ہے ؟","<p><p>صورت مسؤلہ میں سعید نے عاصم سے سودا ختم کرتے ہوئے جب اپنے دیے گئے پانچ لاکھ روپے کی واپسی کا مطالبہ کیا اور ڈھائی لاکھ وصول بھی کرلیے تو مذکورہ زیر تعمیر گھر سے سعید کی ملکیت بھی ختم ہوگئی اور وہ گھر عاصم کی ملکیت ہو گیا اور اس کے نفع نقصان کا مالک بھی عاصم ہوگیا، البتہ بقیہ ڈھائی لاکھ  روپے عاصم کے ذمہ واجب الادا ہیں۔  پس سودا ختم کرنے کے ایک سال بعد جب عاصم نے وہ گھر فروخت کیا تو  عاصم نے اپنی ہی مملوکہ چیز میں تصرف کیا جس کاحق عاصم کو شرعاً حاصل تھا، جیسا کہ شرح المجلہ میں ہے: <span class=""ar_writing"">""كل يتصرف في ملكه كيف شاء"". (رقم المادة:١١٩٢)</span>لہذا سعید کی جانب سے اب نفع کا مطالبہ شرعاً درست نہیں۔اگر سوداختم نہیں ہواتھا توپھر جواب کی نوعیت کچھ اورہوگی ،ایسی صورت میں دوبارہ دریافت کرلیاجائے۔ فقط واللہ اعلم</p></p>",143903200057,banuri,"('معاملات', 'muamlat')","('بیع / تجارت', 'bay-tijarat')","('نقد اور ادھار خرید و فروخت کے احکام', 'naqd-o-udhar-khareed-o-farokht-k-ahkam')"
20-04-2013,https://www.banuri.edu.pk/readquestion/آبائی-گاؤں-میں-نماز-کاحکم/20-04-2013,آبائی گاؤں میں نماز کاحکم,میری پیدائش کوئٹہ کی ہے میرا آبائی گاؤں مانسہرہ بٹل ہے ۔ وہاں دادا کی وراثت میں ایک مکان ہے ، جوکہ چار چچاؤں اور تین پھوپھیوں میں مشترک ہے ۔میرے والد صاحب بھی وفات پاگئے ہیں ۔ میری شادی چچاکے گھر ہوئی ہے، میں اسلام آباد میں ملازم ہوں، اب کیا میں اپنے گاؤں مانسہرہ میں پوری نماز پڑھوں گا یاقصر ؟جب کہ میں 15 دن سے کم کے لیے جایاکرتاہوں؟,<p><p>اگر آپ نے آبائی گاؤں سے مستقل طورپر رہائش ختم کرلی ہے تو آپ وہاں مسافر ہوں گے اورقصرکریں گے۔اگر وہاں سے سکونت ختم نہیں کی ہے تو مقیم ہوں گے۔فقط واللہ اعلم</p></p>,143406200031,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
24-09-2017,https://www.banuri.edu.pk/readquestion/کرائے-پر-لی-گئی-دوکان-کا-کچھ-حصہ-کسی-اور-کو-کرائے-پر-دینا/24-09-2017,کرائے پر لی گئی دوکان کا کچھ حصہ کسی اور کو کرائے پر دینا,میں نے ایک دوکان کرائے پر لی ہے، اگر کوئی شخص  مالک کی اجازت سے اسی دوکان کا تہہ خانہ مجھ سے کرائے پر لینا چاہے تو کیا یہ آمدنی میرے لیے حلال ہوگی؟,<p><p>مذکورہ صورت میں دوکان کا  تہہ خانہ کرائے پر دینے کی صورت میں آمدہ کرایہ آپ کے لیے حلال ہے،مگر شرط ہے کہ جتنے کرایہ پر آپ نے لیا ہے اس سے زائد  کرائے پر نہ دیں۔ فقط واللہ اعلم </p></p>,143901200009,banuri,"('معاملات', 'muamlat')","('بیع / تجارت', 'bay-tijarat')","('اجارہ اور کرایہ کے احکام', 'ijara-or-kiraya-k-ahkam')"
19-10-2017,https://www.banuri.edu.pk/readquestion/دیوالی-کی-مٹھائی-کا-حکم/19-10-2017,دیوالی کی مٹھائی کا حکم,ہمارے آفس میں ایک ہندو شخص دیوالی کی مٹھائی دے گیا تھا، کیا ایسی مٹھائی کھائی جاسکتی ہے؟ اور اگر نہیں تو کس کو دی جائے؟,<p><p>دیوالی کے موقع پر ہندوؤں کی جانب سے دی گئی مٹھائی وغیرہ کے متعلق اگر یہ یقین ہو کہ انہوں نے اپنے باطل معبودوں کے نام پر نہیں چڑھائی ہے اور نہ ہی اس میں کسی حرام و ناپاک چیز کی آمیزش ہے، نیز دینے والوں کی آمدنی بھی حلال ہو تو اس کا استعمال جائز ہے، البتہ پھر بھی احتیاط بہترہے۔مزید یہ کہ اگر غیر مسلم اپنے تہوارکے موقع پر کوئی چیز پیش کرے تو اسے تہوار کی مبارک باد ہرگز نہ دی جائے۔ فقط واللہ اعلم </p></p>,143901200107,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
23-10-2017,https://www.banuri.edu.pk/readquestion/کرائے-پر-دینے-کی-نیت-سے-خریدے-پلاٹ-ودوکان-پر-زکوة-کا-حکم/23-10-2017,کرائے پر دینے کی نیت سے خریدے پلاٹ ودوکان پر زکوة کا حکم,میرے دو اضافی فلیٹ ہیں ، ان کی خرید و فرخت کرتا رہتا ہوں ، آخر میں جب پیسے جمع ہوجائیں گے تو اپنا مکان لینے کا ارادہ ہے۔اور دو پلاٹ اور ایک دوکان ہے،  ان میں ارادہ ہے کہ  بننے کے بعد کرائے پردوں گا، ایک پلاٹ اور ایک دوکان زیر تعمیر ہے جب کہ ایک پلاٹ کی شکل میں ہے، ان کی زکاۃ کا کیا حکم ہوگا؟,<p><p>۱- جن دو فلیٹوں کی آپ خرید وفروخت کرتے ہیں اور پیسے جمع ہونے پر ان سے مکان خریدنے کا ارادہ ہے، اگر ان کو فروخت ہی کی نیت سے خریدا ہے توان کی ہر سال کی مارکیٹ ویلیو کے اعتبار سے  زکاۃ واجب ہوگی۔</p><p>۲- جن دو پلاٹوں اور دوکان کو کرائے پر دینے کی نیت سے خریدا ہےان پر فی الحال  زکاۃ واجب نہیں، البتہ جب یہ جائیداد کرائے پر دے دیں گے تو ان کے آنے والے کرائے پر (رقم پر زکاۃ کی شرائط کے مطابق) زکاۃ واجب ہوگی۔ فقط واللہ اعلم</p></p>,143902200006,banuri,"('زکات', 'zakat')","('زکوٰۃ / صدقات', 'zakat-sadaqat')","('سامان تجارت', 'saaman-e-tijarat')"
24-10-2017,https://www.banuri.edu.pk/readquestion/ترکہ-کے-نفع-میں-ورثا-کا-حصہ/24-10-2017,ترکہ کے نفع میں ورثا کا حصہ,میرے شوہر کی پہلی بیوی کے بیٹے محمد اقبال کا 2010 میں انتقال ہوا ہے، اس وقت میرے شوہر حیات  تھے، اقبال کے انتقال کے بعد اس کا ترکہ اور کاروبار اس کی بیوہ کی تحویل میں ہے،  کیا اقبال کے انتقال کے بعد اس کے کاروبار میں ہونے والے نفع میں میرے شوہر کا حصہ ہوگا؟,<p><p>مذکورہ صورت میں  آپ کے شوہر بھی محمد اقبال  کے ورثاء  میں شامل ہیں اور محمد اقبال کی بیوہ بھی وارث ہیں، اور دیگر ورثاء  سمیت سب کا مرحوم کے ترکہ میں حصہ ہے۔ اب تک کاروبار سے جو نفع ہوا ہےوہ اگر کسی وارث نے دیگر ورثاء کی اجازت کے بغیر حاصل کیا ہے تو اس کے لیے اپنے حصے سے زائد پاکیز ہ وحلال نہیں ہے۔مرحوم محمداقبال کے  ترکہ کی تقسیم کا طریقہ اور ہر  وارث کا حصہ معلوم کرنے کے لیے مرحوم کے انتقال کے وقت موجود تمام ورثاء  کی تفصیل درکار ہوگی۔  فقط واللہ اعلم </p></p>,143902200010,banuri,"('معاملات', 'muamlat')","('وراثت / وصیت', 'wirasat-wasyat')","('ترکہ / میت کے اس میں تصرف کی حد', 'tarka-mayyit-kay-us-may-tasarruf-ki-hadd')"
30-10-2017,https://www.banuri.edu.pk/readquestion/حیلہ-اسقاط-کے-جواز-کے-لیے-شرائط/30-10-2017,حیلہ اسقاط کے جواز کے لیے شرائط,حیلہ اسقاط کی  شرائط کیا  ہیں؟,"<p><p>سب سے پہلے  تو یہ بات واضح ہونی چاہیے کہ “ حیلۂ اسقاط‘‘ بعض فقہاء نے ایسے شخص کے لیے تجویز فرمایا تھا جس کی کچھ نماز یں اور روزے وغیرہ اتفاقی طور پر فوت ہوگئے ہوں، پھر قضا کرنے کا موقع نہ ملا اور موت کے وقت فدیہ کی وصیت تو  کی ہو ، لیکن مرحوم نے اتنا ترکہ نہ چھوڑا جس کے ایک تہائی سے ان کے تمام فوت شدہ نمازوں اور روزوں کا فدیہ ادا کیا جاسکے۔ </p><p>ایسی صورت میں اگر ورثاء  اصحاب استطاعت ہوں تو  اپنے مال سے مرحوم کی نمازوں اور روزوں کا فدیہ ادا کردیں، اور اگر ورثاء  کے پاس بھی گنجائش نہ ہو تو فقہا ء نے حیلے کی گنجائش ذکر کی ہے، اور اس کی جائز صورت یہ ہے کہ:  ورثاء  فدیہ کی نیت سے کچھ رقم کسی غریب و نادار مستحق زکوٰۃ کو دے کر اس کو اس رقم کا اس طرح مالک بنادیں کہ اگر وہ مستحق رقم واپس کرنے کے بجائے خود استعمال کرلے تو ورثاء کو کوئی اعتراض نہ ہو  اور وہ مستحق شخص یہ سمجھتا ہو کہ اگر میں یہ رقم مرحوم کے ورثاء  کو واپس نہ کروں تو انہیں واپس لینے کا اختیار نہیں ہے، پھر وہ مستحق کسی قسم کے جبر  اور دباؤ کے بغیر اپنی خوشی سے وہ رقم ورثاء  کو واپس کردے اور پھر ورثاء  اسی مستحق کو یا کسی اور مستحق کو اسی طرح مذکورہ طریقے کے مطابق وہ رقم دے دیں اور وہ بھی اپنی خوش دلی سے  انہیں واپس کردے، اس طرح باربار  ورثاء  یہ رقم کسی مستحق کو  دیتے رہیں اور وہ اپنی خوشی و مرضی سے واپس کرتا رہے، یہاں تک کہ مرحو م کی قضا شدہ نمازوں کے فدیہ کی مقدار ادا ہوجائے تو اس طرح فدیہ ادا ہوجائے گا اور اب وہ رقم سب سے آخر میں جس نادار ومستحق شخص کو ملے گی وہی اس رقم کا مالک ہوگا اور اسے ہر طرح اس رقم کو خرچ کرنے کا اختیار ہوگا، نیز آخر میں ورثاء  کا رقم کو آپس میں تقسیم کرنا یا کسی غنی ومال دار اور غیر مسکین کا اس رقم کو لینا جائز نہ ہوگا، اور نہ ہی  اس آخری مستحق شخص پر رقم کی واپسی کے لیے کسی قسم کا دباؤ وغیرہ ڈالنا درست ہوگا۔ </p><p>ورثاء  کی ناداری کی بنا پر اور مالی گنجائش نہ ہونے کی صورت میں مذکورہ تفصیلی شرائط کے ساتھ حیلہ کرنے کی گنجائش ہے، اس کے علاوہ حیلہ اسقاط کی دیگر مروجہ صورتیں جائز نہیں۔ </p><p>(تفصیل کے لیے دیکھیں : مفتی شفیع رحمہ اللہ کا رسالہ ""حیلہ اسقاط"" جو جواہر الفقہ کے نئے طبع کی جلد اول میں شامل ہے، اور نظام الفتاوی ص ۱۱۷ ج٦)فقط واللہ اعلم</p></p>",143902200030,banuri,"('نماز', 'salat')","('فوت شدہ نمازوں کی قضا', 'fout-shuda-namazon-ki-qaza')","('نماز کا فدیہ', 'namaz-ka-fidya')"
24-08-2017,https://www.banuri.edu.pk/readquestion/شہر-میں-رہائش-پذیر-شخص-اپنے-گاؤں-میں-قصر-پڑھے-گا-یا-اتمام/24-08-2017,شہر میں رہائش پذیر شخص اپنے گاؤں میں قصر پڑھے گا یا اتمام,میں راول پنڈی میں رہتا ہوں جب کہ میرا گاؤں راول پنڈی سے دو سو کلو میٹر دور ہے، میرا گاؤں میں ایک مکان ہے ، لیکن مکان میں ہم رہتے نہیں، میں دو مہینے بعد گاؤں جاتا ہوں تو وہاں رہتا ہوں، تو کیا گاؤں میں نماز میں قصر پڑھوں گا یا پوری؟,<p><p>اگر گاؤں کو مستقل ترک نہیں کیااگر چہ رہائش گاؤں میں نہیں رکھی ہے  تو جب بھی گاؤں جانا ہوگاگاؤں میں پوری نماز پڑھیں گے خواہ پندرہ دن سے کم کے لیے ہی جانا ہو۔ فقط واللہ اعلم</p></p>,143812200009,banuri,"('نماز', 'salat')","('مسافر کی نماز', 'musafir-ki-namaz')","('مسافر کی نماز', 'musafir-ki-namaz')"
21-11-2017,https://www.banuri.edu.pk/readquestion/بحینہ-نام-کا-معنی/21-11-2017,بحینہ نام کا معنی,بجینہ ایک صحابیہ کا نام ہے، اس کا معنی بتادیں.,<p><p>صحابیہ کا صحیح نام بحینہ (حاء ) کے ساتھ ہے،  اس کا معنی ہے :کھجور کا معروف درخت جو لمبا ہو. صحابیات کے نام میں نسبت اصل ہے، معنی کی حیثیت ثانوی ہے۔ فقط واللہ اعلم</p></p>,143903200009,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('اولاد کے حقوق', 'olad-ky-hoqoq')"
01-07-2017,https://www.banuri.edu.pk/readquestion/ضروریات-دین-کے-منکر-شخص-سے-نکاح-کا-حکم/01-07-2017,ضروریات دین کے منکر شخص سے نکاح کا حکم,میں دین دار عورت ہوں،میرانکاح میری رضامندی سے ایک ایسے شخص سے ہوا جو سود کا لین دین کرتے ہیں۔سود کو جائز مانتے ہیں۔شریعت اور اسلامی احکام کے مطابق نہ سوچ ہے نہ ان کا عمل ہے۔بنیادی دینی احکامات  نماز،روزہ ، زکاۃ کچھ ادا نہیں کرتے،نہ نصاب کومانتے ہیں۔مرنے کے بعد سزا وجزا کو بھی نہیں مانتے ۔اس طرح کی بہت سی باتیں ہیں ان کی۔ان کے پورے گھر کا ماحول غیر اسلامی  غیرشرعی ہے۔ ان سب باتوں کا علم مجھے ان کے ساتھ نکاح کے بعد رخصت ہوکران کے گھر آنے کے بعد ہوا۔نکاح سے پہلے مجھے ان کے اور ان کے گھر کے بارے میں کچھ علم نہیں تھاکہ ان کے کس طرح کے عقائد ہیں۔میرے باربار سمجھانے کے باوجودیہ اپنی اصلاح نہیں کرتے،اپنے رویئے پر قائم ہیں۔میں مندرجہ بالا باتوں کی وجہ سے بہت زیادہ پریشان ہوں۔مجھے اللہ کو جان دینی ہے میں دین دار عورت ہونے کے ناطے ان کے عقائد ،نظریات اور اعمال کونظراندازنہیں کرسکتی،اور یہ کسی طور پر اپنی اصلاح پر آمادہ نہیں۔۱۔اس صورت حال میں میرے لیے شریعت کا کیاحکم ہے؟کیا ان سے میرا نکاح شرعی طور قائم ہوابھی ہے یانہیں؟کیا ایک مسلمان دین دار عورت کا نکاح ایسے شخص سے شرعی طور پر جائز کیاگیا؟مطلب میرے نکاح کی شرعی حیثیت کیاہے؟مجھے کیا کرناچاہیے؟,<p><p>سود کی حرمت قرآن واحادیث مبارکہ سے ثابت ہے ،اسی طرح جزاوسزا کاعقیدہ بھی اسلام کا بنیادی عقیدہ اور قرآن کریم واحادیث مبارکہ سے ثابت ہے۔ ایسے تمام دینی امور جن کاثبوت نبی کریم صلی اللہ علیہ وسلم سے قطعی تواتر کے ساتھ منقول ہو ان کو ''ضروریات''دین کہاجاتاہے،جوشخص اسلام کے ان قطعی وضروری احکام کا منکریا ان میں سے کسی ایک کامنکر ہو وہ دائرہ اسلام سے خارج ہوجاتا ہے،خواہ  وہ مسلمانوں کے گھرانے سے تعلق رکھتاہو اور نام بھی مسلمانوں جیساہو،اور اس کی بیوی بھی اس پر حرام ہوجاتی ہے۔</p><p>جو صورت حال  آپ نے لکھی  ہے کہ آپ کے شوہر سود کوجائز مانتے ہیں ،نصاب زکاۃ اور جزا وسزا کے منکر ہیں ، اگر حقیقۃً وہ ان احکامات کاانکار کرتے ہیں تو وہ مسلمان نہیں رہے،دین کے ان قطعی احکامات کے انکارکی وجہ سے نکاح بھی ٹوٹ چکاہے۔</p><p>اگر وہ اپنے ان کفریہ عقائد سے توبہ کرلیں تو ان سے تجدید نکاح ہوسکتاہے اور اگر اپنے رویئے اور نظریات پر قائم رہیں تو آپ کے لیے ان کے ساتھ رہناجائز نہیں ہے۔اگر اصلاح کی کوئی صورت نظر نہ آتی ہو اور کسی بھی طرح وہ اپنے کفریہ عقائد اور بداعمالیوں سے توبہ کرنے پر آمادہ نہ ہوں تو انہیں طلاق یا خلع پر آمادہ کرکے ان  سے طلا ق یاخلع لے کر علیحدگی اختیارکرلیں تاکہ قانونی لحاظ سے دشواری نہ ہو۔</p><p>یہ تمام تفصیل اس صورت میں ہے جب کہ نکاح سے قبل ان کے عقائد درست ہوں اور نکاح کے بعد انہوں نے  مذکورہ بالاکفریہ  عقائد اختیار کیے ہوں اور اگر نکاح سے قبل ہی وہ دینی احکامات اور ضروریات دین کے منکر تھے تو اس صورت میں شرعی لحاظ  سے ایسے شخص سے نکاح ہی منعقد نہیں ہوتا۔تاہم دونوں صورتوں میں اگر وہ توبہ تائب ہوکراپنی اصلاح کرلیتاہے تو جدیدنکاح کرنادرست ہوگا،ورنہ قانونی دشواریوں سے بچنے کے لیے ان سے  طلاق یا خلع حاصل کرلی جائے۔[فتاوی شامی 4/221-اکفار الملحدین ،ص:4] فقط واللہ اعلم</p></p>,143810200005,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
01-12-2017,https://www.banuri.edu.pk/readquestion/نماز-قضا-ہونے-کے-خوف-سے-جنبی-کیا-تیمم-کر-کے-نماز-ادا-کرسکتا-ہے/01-12-2017,نماز قضا ہونے کے خوف سے جنبی کیا تیمم کر کے نماز ادا کرسکتا ہے؟,اگر کسی کو سردی میں احتلام ہو جائے اور پانی بھی بہت ٹھنڈا ہو  اتنا ٹھنڈا ہو کہ نہانے سے جسم کو نقصان پہنچ جاتا ہے اور نماز کا وقت بھی تنگ ہو، یعنی جب پانی گرم کرنے کا انتظار کرتا ہو تو نماز کا وقت جاتا رہے گا، کیا ایسی  حالت میں تیمم کے ساتھ نماز ہو جائے گی؟  اگر تیمم کے ساتھ نماز ہوجائے گی تو پھر قضا تو نہیں ہوگی نماز کی؟  یا اگر تیمم جائز نہ ہوتو وقت گزرنے کے بعد پھر قضا نماز پڑھے گا؟,"<p><p>صورتِ مسئولہ میں پانی کی موجودگی اور گرم کرنے کے اسباب ہونے کی صورت میں نماز قضا ہونے کے خوف سے تیمم کرنے کی شرعاً اجازت نہیں؛ کیوں کہ حدثِ اکبر سے پاک ہونا نماز کی شرائط میں سے ہے اور پانی کی موجودگی میں <span class=""ar_writing"">(فَلَمْ تَجِدُوْا مَاءً فَتَيَمَمُوا صَعِيْدًا طَيِّبًا)</span>حکم باری تعالی کی وجہ سے تیمم کی شرعاً اجازت نہیں ۔ نیز اگر پانی کے استعمال کی وجہ سے نہ جان جانے کا خطرہ ہو اور نہ ہی جسم کے کسی عضو کے تلف ہونے کا خوف ہو تو شرعاً تیمم کی اجازت نہیں ہوگی؛ لہذا مسئولہ صورت میں سائل غسل کرکے نماز ادا کرے، اگرچہ غسل کرکے نماز ادا کرنے کی صورت میں نماز قضا ہوجائے۔</p><p>البتہ بعض فقہاء کرام نے ایسی صورت میں (جب کہ وقت بہت تنگ ہو اور وضو یا غسل کی صورت میں نماز کا وقت فوت ہونے کا یقین ہو) یہ حکم لکھا ہے کہ احتیاط کے پیشِ نظر فی الوقت تیمم کرکے نماز پڑھ لے(بشرطیکہ جسم ظاہری ناپاکی سے پاک ہو)، لیکن پھر جلد ہی وضو یا غسل کرکے نماز دوبارہ ادا کرے۔ چنانچہ ""الدر المختار"" میں ہے:</p><p><span class=""ar_writing"">"" ۔۔۔ وقیل: یتیمم لفوات الوقت۔ قال الحلبی: فالاحوط ان يتيمم ويصلي ثم يعيده.""</span></p><p><span class=""ar_writing"">وفي "" الرد"": (قوله: قال الحلبي): اي البرهان الحلبي في شرحه علي المنية، وذكر مثله العلامة ابن امير الحاج الحلبي في الحلية شرح المنية، حيث ذكر فروعاً عن المشايخ، ثم قال: ماحاصله: ولعل هذا من هؤلاء المشايخ اختيار لقول زفر؛ لقوة دليله، وهو ان التيمم انما شرع للحاجة الی اداء الصلاة في الوقت فيتيمم عند خوف فوته ... فينبغي العمل به احتياطاً، ولاسيما كلام ابن الهمام يميل الی ترجيح قول زفر كماعلمته، بل قدعلمت من كلام القنية انه رواية عن مشايخنا الثلاثة ۔</span> (باب التیمم، 1/246 ط:سعید) فقط واللہ اعلم</p></p>",143903200052,banuri,"('طہارت', 'taharat')","('تیمم', 'tayammum')","('تیمم/موزوں پر مسح', 'tayammum')"
29-11-2017,https://www.banuri.edu.pk/readquestion/نکاح-کی-اجازت-کے-وقت-لڑکی-کا-نقاب-کرنا/29-11-2017,نکاح کی اجازت کے وقت لڑکی کا نقاب کرنا,ہمارے علاقے میں نکاح کے دوران لڑکی کا وکیل بنایا جاتا ہے،لیکن اجازت لینے کے دوران لڑکی کا چہرا نقاب میں چھپا ہواہوتاہے۔کیا نکاح کے لیے اس طرح اجازت لینا درست ہے؟,<p><p>لڑکی سے نکاح کی اجازت لینے کی ذمہ داری عموماً محرم کے سپرد ہوتی ہے تاکہ پردہ کا مسئلہ نہ ہو ، تاہم اگر کسی غیر محرم کو وکیل بنادیا گیا اور گواہوں کی موجودگی میں لڑکی نے اپنے نکاح کا اختیار نامحرم وکیل کو دے دیا اور نکاح کی تقریب میں لڑکی کے نامحرم وکیل نے اس کی طرف سے ایجاب و قبول کرلیا  تو نکاح شرعاً درست ہوجائے گا ؛ کیوں کہ مذکورہ صورت میں وکیل نے اگرچہ لڑکی کا چہرہ نہیں دیکھا،  مگر لڑکی کے نام اور ولدیت سے لڑکی کی تعیین ہوگئی، نقاب کی وجہ سے جہالت لازم نہیں آتی۔  تاہم وکیل محرم کو بنانا چاہیے، اگرمحرم وکیل کے سامنے بھی لڑکی کاچہرہ  نقاب میں چھپا ہوتاہے تو یہ دین میں غلو ہے ؛لہٰذا  اس رواج کو ترک کردینا چاہیے ۔ فقط واللہ اعلم</p></p>,143903200043,banuri,"('نکاح', 'nikah')","('ولایت نکاح', 'vilayat-e-nikah')","('ولی کی اجازت کے بغیر نکاح', 'wilayat-e-nikah')"
30-11-2017,https://www.banuri.edu.pk/readquestion/شرمگاہ-دیکھنے-سے-غسل-کا-حکم/30-11-2017,شرمگاہ  دیکھنے سے غسل کا حکم,کیا شوہر یا زوجہ کی شرمگاہ دیکھنے سے غسل فرض ہوجاتا ہے؟,<p><p>میاں بیوی کا ایک دوسرے کی شرمگاہ دیکھنا کوئی پسندیدہ عمل نہیں ہے، حضرت عائشہ صدیقہ رضی اللہ عنہا فرماتی ہیں: نہ تو میں نے کبھی آپ صلی اللہ علیہ وسلم کا مستور حصہ دیکھا، نہ ہی آپ صلی اللہ علیہ وسلم نے میرا مستورہ حصہ دیکھا۔ اس کے باوجود اگر کسی نے ایسا کیا تو محض شرمگاہ کو دیکھنے سےغسل فرض نہیں ہوتا، جب تک انزال نہ ہوجائے۔ فقط واللہ اعلم</p><p><strong> </strong></p></p>,143903200051,banuri,"('طہارت', 'taharat')","('غسل', 'ghusl')","('غسل،فرائض،سنن،آداب اور غسل واجب کرنے والی اشیاء', 'ghusl-faraidh-sunan-aadab-or-ghusl-wajib-karne-wali-ashya')"
