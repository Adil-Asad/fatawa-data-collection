issued_at,link,title,question,answer,fatwa_number,dar_ul_ifta,kitab,bab,fasal
01-01-2010,https://www.banuri.edu.pk/readquestion/mehar-ki-adaigi-se-mutalik-gahlat-bayani-ka-nikah-pr-asr-andaz-hone-ka-hukum/01-01-2010,مہر کی ادائگی سے متعلق غلط بیانی کا نکاح پر اثر انداز ہونے کا حکم,1۔ الحمداللہ دوہفتہ قبل میرانکاح مکہ مکرمہ میں ہواہے وہاں نکاح قاضی کے دفترمیں ہوتاہے،سعودی عرب کےلوگوں میں یہ رواج ہے کہ لڑکی کا مہراس کا باپ نکاح کے وقت یاپہلےسےہی وصول کرلیتا ہے۔جب ہمارانکاح ہواتوقاضی نے مہرکاپوچھاتومیرے سسرنےکہاکہ میں نےوصول کرلیا ہے،اس کےبعدقاضی نے نکاح پڑھادیاحالانکہ میں نے ابھی تک مہرکی رقم نہیں دی اس بارے میں کوئی بات طےنہیں کی گئی ہے کہ میں کب مہرادا کروں۔اس بات سے نکاح پر کوئی اثرتونہیں پڑتا ہے ؟2۔ مہرلڑکی کوادا کیا جائے یا اس کے باپ کو ؟3۔ کیا مکہ مکرمہ میں نکاح کرنے کاثواب ایک لاکھ نکاح کرنے کے برابرملے گا ؟,<p>۔ نکاح ہوچکا، سسرصاحب کی غلط بیانی سے نکاح پرکوئی اثرنہیں پڑا، البتہ آپ کے سسرصاحب اپنی غلط بیانی کی وجہ سے گناہگارہیں،توبہ کریں۔ 2۔ مہرلڑکی کودیا جائیگا، لڑکی کاباپ اپنی ذات کے لیے لڑکی کامہرلینےکامجازنہیں۔ 3۔ نکاح ایک سنت عمل ہے، عفت وپاکدامنی کےحصول کاذریعہ ہے اسی وجہ سے اتباع سنت کی نیت سے جب آپ نے نکاح کیاہوتواس اتباع سنت جوکہ نیکی کااجرحرمِ مکی میں ہونے کی وجہ سے آپ کو ایک لاکھ گنابڑھ کر ملے گا،انشاء اللہ۔ وروی عن الحسن البصری رحمہ اللہ تعالیٰ قال: ان صوم یوم فیھا بمائۃ الف وصدقۃ درھم فیھا بمائۃ الف)ورواہ صاحب القوت عن اب عباس (وکذلک کل حسنۃ )فیھا ( بمائۃ الف) وھومصداق حدیث ابن عباس ( اتحاف لسادۃ المتقین بشرح اسراراحیاء علوم الدین ، کتاب اسرارالحج، الباب الاول ، الفصل الاول ، فضیلۃ البیت ومکۃ (4/268)،ط،المطبعۃ المیمنۃ بمصر) فقط واللہ اعلم</p>,143101200445,banuri,"('نکاح', 'nikah')","('مہر', 'meher')","('مہر کا حکم', 'mehr-jehez-barat')"
01-01-2010,https://www.banuri.edu.pk/readquestion/internet-k-zariye-nikah-ka-hukum/01-01-2010,انٹرنیٹ کےذریعےنکاح کاحکم,میراچھوٹا بھائی سعودیہ عربیہ میں مقیم ہے کمپنی کی شرط ہےکہ وہ مئی 2010ء سےپہلےپاکستان نہیں جاسکتا، ہم لوگ اس کا نکاح فون پریاانٹرنیٹ کےذریعےکرواناچاہتےہیں کیا ایسانکاح جائزہے؟شریعت کادرست طریقہ کیا ہے؟,<p>واضح رہےکہ نکاح کےمنعقد اورصحیح ہونےکےلیےضروری ہےکہ دونوں طرف سےایجاب وقبول کی ایک مجلس ہو، اگرایجاب ایک جگہ ہواورقبول دوسری جگہ ہوتوایسی صورت میں نکاح صحیح نہیں ہوتا۔ لہٰذا صورتِ مسئولہ میں سائل اپنےبھائی کانکاح فون یاانٹرنیٹ پربراہ راست نہیں کراسکتابلکہ اس کےلیےجائزصورت اوردرست طریقہ یہ ہےکہ سائل کا بھائی اپنا نکاح کرانےکےلیےکسی دوسرےآدمی کواپناوکیل بنادےجواس کی طرف سےیہاں نکاح کےایجاب کاقبول کرلے،چنانچہ نکاح خواں جب نکاح پڑھائےتووہ یوں کہےکہمیں نےفلاں لڑکی کوفلاں لڑکےکےنکاح میں دیدیا جولڑکاسعودیہ میں مقیم ہےاورپھرلڑکےکاوکیل یہ کہےکہمیں نےبحیثیت وکیل فلاں لڑکی کوفلاں لڑکے کے لیےقبول کیاہےجولڑکا سعودیہ میں مقیم ہےتواس صورت میں نکاح صحیح ہوجائےگا۔ فقط واللہ اعلم</p>,143101200190,banuri,"('متفرق کتب', 'mutafarriq-kutub')","('متفرق ابواب', 'mutafarriq-abwab')","('متفرق فصول', 'mutafarriq-fusool')"
01-01-2010,https://www.banuri.edu.pk/readquestion/mazkora-software-ki-tayyari-may-koi-haraj-nahi/01-01-2010,مذکورہ سافٹ وئیر کی تیاری میں کوئی حرج نہیں,میں ایک کمپیوٹرسافٹ وئیر کمپنی میں انجینیر ہوں میری کمپنی ایک موبائل کمپنی کےساتھ پروجیکٹ کررہی ہے۔ پروجیکٹ ایک سافٹ وئیرہوگا جس میں موبائل کمپنی کاصارف اپنے موبائل پرکسی بھی ٹی وی پروگرام کاالارم لگاسکتاہے۔ یہ الارم اسے اس ٹی وی پروگرام کے بارے میں ہروقت مطلع کرےگا، میں بھی اسی پروجیکٹ پرکام کررہاہوں۔ آپ سے دریافت یہ کرنا ہے کہ کیااس پروجیکٹ کی کمائی حلال ہوگی اورمیری تنخواہ جواس پروجیکٹ کےدوران لی جائےگی اس کےبارے میں کیاحکم ہے کیونکہ بندہ بطورملازم کمپنی کا پابندہے۔,<p>آپ کی کمپنی جس پروجیکٹ پرکام کررہی ہے اس پروجیکٹ کافائدہ صرف اتناہوگا کہ اس کےذریعہ تیارشدہ سافٹ وئیرسےٹی وی پروگرام کی بروقت اطلاع ملےگی۔ ٹی وی پروگرام دیکھناصارف کا اپناذاتی فعل ہوگاآپ کی کمپنی کااس میں چونکہ کوئی عمل دخل نہیں ہے اس لیےاس سافٹ وئیرکی تیاری اوراس کی آوازکی شرعاً گنجائش ہےاوراس دوران آپ کی تنخواہ بھی حسب سابق حلال ہے۔</p>,143101200446,banuri,"('حظر و اباحت', 'mamnooaat-mubahat')","('تفریح / کھیل', 'tafreeh-khel')","('ٹی وی / وی سی آر / سینما / انٹرنیٹ/تصویر سازی', 'tv-vcr-cinema-internet-taswer-sazi')"
01-01-2010,https://www.banuri.edu.pk/readquestion/nikah-e-fazoli-ka-tareqa/01-01-2010,نکاح فضولی کا طریقہ,میں نےاپنی بیوی کوایک طلاق بائن ایک سال پہلےدی اوراس کےبعد وہ مجھےچھوڑکراپنےگھرچلی گئی ابھی ایک ہفتہ پہلےمیں نےاسےسوچتے ہوئےکہاکہ اگرفاطمہ کےگھرجاؤں اوراس سےشادی کروں تواس سےشادی کروں تواس کو تین طلاق۔کیافرماتےہیں حضرات علماء کرام کہ میرےمندرجہ بالا جملہ کےبعداگرمیں اپنی سابقہ بیوی فاطمہ کےگھرجاتاہوںتوکیااس سےنکاح کرنےپرتین طلاق واقع ہوجائیں گی اوراس کےساتھ ساتھ اس سےنکاح کرنےپربھی تین طلاق ہوجائیں گی۔,<p>صورت مسئولہ میں اگرسائل نے اپنی سابقہ بیوی سے دوبارہ نکاح کرتا ہےتوشرط پائےجانے کی وجہ سےمجموعی طورپرتین طلاقیں واقع ہوجائیں گی۔ البتہ اس سےبچنے کی ایک صورت یہ ہےکہ آپ کی اجازت کےبغیر کوئی تیسراشخص آپ کا نکاح اس عورت سے کرادےاورپھرسائل اس نکاح کوزبانی قبول کرنے کےبجائے مہرادا کرکےیاعملاً حقوقِ زوجیت اداکرکے اپنی قبولیت کا اظہارکردے تواس صورت میں طلاق واقع نہیں ہوگی۔ فقط واللہ اعلم</p>,143101200191,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
01-01-2010,https://www.banuri.edu.pk/readquestion/mobile-men-quran-kareem-rakhne-ka-hukum/01-01-2010,موبائل میں قرآن کریم رکھنے کا حکم,موبائل فون میں قرآن رکھنا کیسا ہے ؟ جب کہ اس موبائل کو لے کے ٹوائلیٹ (بیت الخلاء) بھی جاتے ہیں اور آڈیو تلاوت کی فائل موبائل میں رکھنا کیسا ہے ؟,<p>موبائل فون میں قرآن کریم رکھنے میں مضائقہ نہیں بشرطیکہ بے ادبی کی نوبت نہ آتی ہو ۔البتہ ایسا موبائل بیت الخلاء میں لیجانا بے ادبی سے خالی نہیں ہے۔ لہٰذا یا تو موبائل میں قرآن کریم رکھا ہی نہ جائے یا ایسا موبائل بیت الخلاء میں لیجانے سے پر ہیز کیا جائے تاکہ بے ادبی کا شائبہ نہ ہو۔ فقط واللہ اعلم</p>,143101200447,banuri,"('علوم و فنون', 'uloom-funoon')","('متعلقات قرآن کریم', 'quran-kareem')","('تجوید اور ترتیب قرآنی', 'tajweed-aur-tarteeb-e-quraani')"
01-01-2010,https://www.banuri.edu.pk/readquestion/rukhsati-say-qabl-shohar-k-samnay-janay-ka-hukum/01-01-2010,رخصتی سےقبل شوہرکےسامنے جانے کاحکم,میرا نکاح ہوچکا ہےاورابھی رخصتی نہیں ہوئی ہے، میراسوال یہ ہے کہ کیامیں اپنےشوہرکےسامنے جاسکتی ہوں؟یا ابھی ہمارے درمیان کوئی پردہ ہے، نکاح کی کیا اہمیت ہے؟,<p>نکاح کےبعدشوہرسےشرعاً پردہ تونہیں رہتا البتہ رخصتی سےقبل منکوحہ کا اپنےشوہرکےسامنےجانا معیوب سمجھاجاتاہےاس لیے اس سےاجتناب کیاجائےتوبہترہے۔ فقط واللہ اعلم</p>,143101200192,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
01-01-2010,https://www.banuri.edu.pk/readquestion/qazaae-hajat-ke-adab-khare-hoker-pani-peena-hazrat-mehdi-ki-huzoor-se-mushabihat-hadeson-ki-tehqeq/01-01-2010,قضائے حاجت کے آداب،کھڑے ہو کر پانی پینا،حضرت مہدی کی حضور صلی اللہ علیہ وسلم سے مشابہت(حدیثوں کی تحقیق),ہمارے گھر میں جو ٹوائیلٹ ہے اس میں پیٹھ کعبے کی طرف ہوتی ہے،کیا کعبہ کی طرف پیٹھ بھی نہیں کرسکتے ؟ اب مجبوری ہوتو کیا کریں ؟ایک حدیث کنفرم کرنی ہے کہ کھڑے ہوکرکھانے پینے کے بارے میں فرمایاگیا ہے کہ قےکردو؟کھڑے ہوکر کھانےمیں کتنا گناہ ہے اور اگر کبھی ایساکرناپڑجائے توکیا کریں؟مجھے ایک اورحدیث بھی کنفرم کرنی ہے کہ کسی نے بتایا کہ جب حضورﷺ فرمارہے تھے قیامت کے بارے میں تو جب امام مہدی کا ذکرآیاتو فرمایا کہ ان کاقد بال چہرہ ، عمر میری طرح ہو گی، بات بھی میری طرح کریں گے تو کسی صحابی نے پوچھا یا رسول اللہ ﷺ کیا وہ آپ تو نہیں ہوں گے تو آپﷺ اس سوال پر مسکرائے اور کوئی جواب نہ دیا ۔آپ اس بارے میں کیا کہتے ہیں ؟,"<p>.۔گھر میں ہویا بیابان میں قضائے حاجت کے وقت کعبہ کی طرف منہ کرنا یا پیٹھ کرنا منع ہے،اگر گھروں میں بیٹ الخلاء غلط رخ پر بنے ہوئے ہیں انہیں توڑکر صحیح رخ پر بنانا چاہئے اگر توڑنا مشکل ہو تو پھراس طرح گھوم کر بیٹھا جائے کہ چہرہ یا پشت قبلہ کی طرف نہ ہو۔ 2۔کھڑے ہوکر مشروب پینے والے سے قئے کرنے کا مفہوم درست ہے یہ رویت صحیح مسلم میں ""باب فی الشرب قائماً ""کے تحت موجود ہے۔کھڑے ہوکر پانی پینے کی عادت بنالینا فاسق لوگوں کا شعار ہے اس سے بچنا چاہئے، اگر کبھی کبھار ایساکرنا پڑجائے تو اس کی گنجائش بھی ہے ۔ 3۔حضرت مہدی علیہ الرضوان کا ظہور اور قیامت سے پہلے دنیا میں تشریف آوری کا ثبوت اورآپ کے اوصاف اور بعض علامتیں بھی احادیث مبارکہ میں موجود ہیں مگر اس سلسلے میں لوگوں نےمزعومات اور من گھڑت روایات کو عام کرنا بھی معمول بنایا ہوا ہے اس لیے خوب احتیاط کی ضرورت ہے۔ ذکر کردہ حدیث کا ابتدائی مضمون تو درست ہے ۔ عام حدیث کی متداول کتابوں سے اس کی تائید مل جاتی ہے جبکہ آخری حصہ جس پر آپ مسکرائے اور جواب نہ دیا یہ حصہ ہمیں سردست کسی متداول کتاب میں نہیں مل سکا ۔ اگر آنجناب نے کسی مستند کتاب میں دیکھا ہو تو اس کا حوالہ پیش فرماسکتے ہیں ۔اس پر غور کرلیا جائے گا ۔ فقط واللہ اعلم</p>",143101200448,banuri,"('طہارت', 'taharat')","('نجاست اور اس سے پاکی', 'najasat-aur-us-ki-paki')","('استنجاء، آداب و احکام', 'istinja-or-us-kay-aadab-o-ahkam')"
01-01-2010,https://www.banuri.edu.pk/readquestion/2-behnon-say-bayak-waqt-nikah-karna/01-01-2010,دوبہنوں سے بیک وقت نکاح کرنا,میں یہ پوچھنا چاہتاہوں کہ کیا ہم دوبہنوں سے بیک وقت نکاح کرسکتے ہیں ؟,<p>دوبہنوں سے بیک وقت نکاح نہیں کرسکتے، حرام ہے۔ فقط واللہ اعلم</p>,143101200193,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
01-01-2010,https://www.banuri.edu.pk/readquestion/chehra-or-gardan-lemon-se-saf-karne-ka-hukum/01-01-2010,چہرہ اور گردن لیموں سے صاف کرنے کاحکم,چہرااور گردن صاف کرنے کے لیے لیموں کا استعمال کرنا درست ہے یانہیں؟کیا کھانے پینے چیزوں کو صفائی کے لیے استعمال کرنے سے ان کی توہین یاناشکری تو لازم نہیں آتی ؟,<p>لیموں کھانے پینے میں استعمال ہوتاہے مگر مذکورہ نوعیت کی ضرورتوں میں استعمال بھی ہوتاہے اس لیے کوئی حرج کی بات نہیں، توہین اور ناشکری تب لازم آئے گی جب بلاضرورت ناقدری کرتے ہوئے ضائع کیا جائے، انسان کے استعمال میں آنے والی چیزوں کو حسب ضرورت استعمال کرنا ناشکری کے زمرے میں نہیں آتا۔ فقط واللہ اعلم</p>,143101200449,banuri,"('حظر و اباحت', 'mamnooaat-mubahat')","('ماکولات / مشروبات', 'makoolat-mashroobat')","('کھانے پینے کی حلال و حرام ، مکروہ و مباح اشیاء', 'khanay-penay-ki-halal-o-haram-makroh-o-mubah-ashya')"
01-01-2010,https://www.banuri.edu.pk/readquestion/isna-ashri-shia-say-nikah-ka-hukum/01-01-2010,اثنا عشری شیعہ سے نکاح کا حکم,جناب عالی سوال یہ ہے کہ کیا سنی العقیدہ لڑکی کا کسی شیعہ لڑکے سے نکاح جائز ہے یا نہیں؟اگر نہیں تو اس شادی،نکاح میں شرکت کرنے والوں کے بارے میں ہمارا دین اسلام کیا کہتا ہے؟اور کیا ایسی لوگوں سے کوئی لین دین رکھنا یا تحائف کا تبادلہ کرنا جائز ہے یا نہیں؟,<p>سنی لڑکے یا لڑکی کا اثنا عشری شیعہ لڑکی یا لڑکے سے نکاح نا جائز ہے۔ نکاح سرے سے ہوگا ہی نہیں۔ ایسے نکاح میں جانتے بوجھتے شرکت کرنے والوں پر گناہ کی مجلس میں شرکت کرنے کا وبال ہوگا۔ مسلمان ایسی تقریب کا اور ایسی تقریب منعقد کرنے والوں کا سماجی ومعاشرتی بائیکاٹ کریں۔ فقط واللہ اعلم</p>,143101200194,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
01-01-2010,https://www.banuri.edu.pk/readquestion/hazrat-moosa-ke-asa-ka-sanp-banne-ki-haqiqat-or-hayat-essa/01-01-2010,حضرت موسےٰ علیہ السلام کے سامنے سانپ کے رسی بننے کی حقیقت اور حیات عیسےٰ علیہ السلام کا عقیدہ,پچھلے دنوں انٹر نیٹ کی مشہور ویب سائٹ یو ٹیوب(YOUTUBE) پرجناب جاوید احمد غامدی صاحب کے بارے میں معلومات حاصل کررہا تھا ،اس لیے کہ آج کل وہ ٹی وی پر بہت زیادہ نظر آتے ہیں اور عقلی و نقلی دلیلوں کے ذریعے سے دین کو سمجھا نے کی کوششو ں میں مصروف نظر آتے ہیں ،آپ حضرات سے ان کی کچھ باتوں کے حوالے سے راہنمائی درکار ہے۔۱.غامدی صاحب کے مطابق حضرت موسی ٰکا جوواقعہ قرآن میں ذکر ہے اس میں حضرت موسیٰکو مغالطہ ہوا تھا ان رسیوں کو دیکھ کر جو سانپ بن گئیں تھیں ،غامدی صاحب کے بقول وہ رسیاں حقیقت میں سانپ نہیں بنی تھیں بلکہ حضر ت موسیٰکو ایسا محسو س ہو اکہ وہ رسیاں سانپ کی شکل اختیار کرگئیں اور چل رہی تھیں درحقیقت وہ رسیا ں ہی تھیں اور سانپ نہیں بنی تھیں البتہ حضرت موسی ٰ کو ایسا لگا، معلوم یہ کرنا ہے کہ کیا واقعی حضرت موسی ٰ کو مغالطہ ہوا تھا جیسا کہ غامدی صاحب کہتے ہیں؟۲۔غامدی صاحب کے بقول علماء کی اکثریت ہاروت ماروت کے علم کو جادو ذکر کرتاہے ،معلوم یہ کرناہے کہ ہاروت ماروت کا علم جادو تھا ،یا کوئی علم جو اللہ تعالیٰ نے انہیں عطاکیا تھا ؟۳.غامدی صاحب کے بقول جنوں کی جماعت نے آپ ﷺ کے ہاتھوں اسلام قبول نہیں کیا تھابلکہ اس جماعت نے صرف آپ ﷺ کی تحسین کی تھی ۔ معلوم یہ کرنا ہے کہ کیا غامدی صاحب کا یہ کہنا درست ہے؟۴. انٹر نیٹ کی اسی ویب سائٹ پر ایک اورویڈیو دیکھنے کااتفاق ہوا ،جس ویڈیو کو قادیانیوں نے اپنےحق میں لگایا ہوا تھا ،جس کا عنوان تھا :معروف غیر احمدی عالم دین جنا ب جاوید احمد غامدی کا اعتراف کہ عیسی ٰ فوت ہو چکے ہیں اور ازروئے قرآن دوبارہ دنیا میں تشریف نہیں لا سکتے ۔اس ویڈیو میں غامدی صاحب صاف الفا ظ میں کہہ رہے ہیں کہ حضرت عیسی ٰ فوت ہوچکے ہیں اوروہ واپس دنیا میں تشریف نہیں لائیں گے ۔ معلوم یہ کرنا ہے کہ کیا حضرت عیسیٰ علیہ السلام کا دنیا میں واپس تشریف لانا قرآن وسنت سے ثابت ہے یا نہیں؟ازراہِ کرم شریعت مطہرہ کی روشنی میں جاوید احمد غامدی صاحب کی ان باتوں کا تفصیلی جواب قرآن وسنت کی روشنی میں عنایت فرمائیں۔,"<p><p style=""text-align:justify;"">1۔ حضرت موسیٰ علیہ السلام کے عصا کا سانپ بننا آپ کے معجزات میں سے ہے ،اس معجزہ کی حقیقت اور حقانیت ان کی امت کے سامنے ثابت کرنے کے لیے قدرتی طور پر مذکورہ واقعہ پیش آیا ،اور معجزہ کے مفہوم کے مطابق امت پر یہ واضح ہو ا کہ معجزہ کا انکار یا مقابلہ نہیں کیا جاسکتا ،چنانچہ آپ کے مخالفین جادوگروں نے اپنے فن کا مظاہر ہ کیا اور اپنی رسیوں کو سانپ دکھایا اور اس کے بعد حضرت موسی ٰ علیہ السلام نے اپنا عصا زمین پر چھوڑا تووہ ان تمام رسیوں اور سانپوں کو نگل گیا ، جس کے نتیجہ میں جادوگروں نے اعلان کیا کہ ہم موسی ٰ کے رب پر ایمان لاتے ہیں،اگر یہ محض تخیلاتی منظر ہوتا تو جادوگروں کی رسیوں سے بنے ہوئے سانپوں کا عصا ء موسوی کے پیٹ میں چلے جانااور جادوگروں کا ایما ن لے آنا کیسے ممکن ہو تا ؟ جبکہ جادوگرحاضرین کو دھوکہ دے سکتے ہیں مگر خود تو حقیقت سے واقف ہوتے ہیں پھر کیا وجہ ہو سکتی ہے ،جس نے انہیں ایمان لانے پر مجبور کیا ؟اگر یہ منظر حضرت موسیٰ علیہ السلام کے حق میں مغالطہ ہو تو باقی لوگوں کے حق میں کیا کہا جائے گا ؟ درحقیقت اس طرح کی بحثیں خو د سنگین قسم کا مغالطہ ہیں ،بلکہ یہ ایسے لوگوں کی باتیں ہیں جو معجزات کے منکر ہیں ،قرآن وسنت سے ثابت شد ہ معجزات کا انکار کرنے والے اہل اسلام کے بیچ بیٹھ کر کھلے عام انکار سے عاجز ہونے کی بناء پر اس طرح کی بدبودار باتیں اسلامی معاشرے میں پھیلاتے ہیں ۔</p><p style=""text-align:justify;"">2۔ہاروت و ماروت کے علم پر جادوکا اطلاق ہوا ہے اور یہ حضرت سلیمان علیہ السلام کی قوم کے لیے آزمائش کے طور پر آئے تھے اور لوگوں کو جو علم سکھاتے تھے اس علم سے لوگ جادوئی مقاصد حاصل کرتے تھے جو کہ ناجائز تھا یہ دونوں فرشتے (ہاروت وماروت ) علم سکھاتے ہوئے متنبہ بھی کیا کرتے تھے کہ ہم آزمائش کے لیے آئے ہوئے ہیں تم کافر مت بنو (یعنی جادوسیکھ کر ناجائز کام نہ کرو)،سورہ بقرہ کی آیت نمبر ۱۰۲اور اس کی متعلقہ تفاسیر دیکھی جاسکتی ہیں۔</p><p style=""text-align:justify;"">3۔غلط ہے ، سورۂ جن کی ابتدائی آیات میں جنوں کی طرف سے ایمان لانے کا اعلان ""فاٰ منا"" کے الفاظ کے ساتھ موجود ہے۔</p><p style=""text-align:justify;"">4۔قرآن و سنت اور اجماع امت سے حضرت عیسیٰ علیہ السلام کا زندہ سلامت آسمانوں پر اٹھا یا جانا اور دوبارہ دنیا میں تشریف لانا ثابت ہے، تفصیل کے لیے ملاحظہ ہو "" عقیدہ نزول مسیح علیہ السلام قرآن و حدیث اور اجماع امت کی روشنی میں ""افادات حضرت بنوری ؒ ۔ فقط واللہ اعلم</p></p>",143101200450,banuri,"('ایمان و عقائد', 'aqaed')","('اسلامی عقائد', 'islami-aqaed')","('انبیاء و رسل علیہم السلام', 'anbiya-o-rusul-alayhim-us-salam')"
01-01-2010,https://www.banuri.edu.pk/readquestion/azan-k-baad-dua-karna/01-01-2010,اذان کے بعد دعاء کرنا,اذان کے بعد دعاکرنا فرض ہے یا سنت ؟,<p>اذان کے بعد یہ دعاء پڑھنا اللھم رب ھذہ الدعوۃ التامۃ۔۔۔الخ سنت ہے۔ بعض لوگوں نے اذان کے بعد دعاء کے لیے اپنی طرف سے دعاء کرنے کی جو صورتیں تجویز کررکھی ہیں وہ خلاف سنت ہیں۔ فقط واللہ اعلم</p>,143101200195,banuri,"('نماز', 'salat')","('اذان', 'azan')","('اذان و اقامت', 'azan-o-iqamat')"
01-01-2010,https://www.banuri.edu.pk/readquestion/fasid-khayalat-se-bachne-ka-tareka/01-01-2010,فاسد خیالات سے بچنے کا طریقہ,میں بہت سخت پریشان ہوں کہ جب میں توبہ کرتا ہوں توپھر5 یا 6 دن کے بعد مجھے غلط خیالات آنے لگتے ہیں جس کی وجہ سے میں اعمال کرنے سے قاصرہوجاتا ہوں 1 دن تک یا جب تک احتلام نہ ہوجائے۔میں کیسے اپنے آپ کو کنٹرول میں کروں آپ کوئی عمل بتائیے۔,<p>آنحضرت ﷺ کا ارشاد ہے کہ جب بندہ سچے دل سے توبہ کرلیتا ہے توایسا ہوجاتا ہے گویا اس نے گناہ ہی نہیں کیا۔ لہٰذا سائل کے ذہن میں اگر خیالات آتے ہیں تو اس کا کوئی اعتبار نہیں اور نہ ہی اس پر کوئی مواخذہ ہے ،سائل اعوذ بااللہ من الشیطن الرجیم ، کثرت سے پڑھ لیا کریں ۔ فقط واللہ اعلم</p>,143101200451,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('مسنون دعائیں', 'musnoon-duayen')"
01-01-2010,https://www.banuri.edu.pk/readquestion/aadaab-e-mubashrat/01-01-2010,آداب مباشرت,مجھ کو ازدواجی تعلقات کے بارے میں تفصیل معلوم کرنا تھی کہ صحیح طریقہ کیا ہے ؟اور کبھی غلطی سے یا جان بوجھ کر پچھلے راستے سے تعلق قائم ہوجائے تو نکاح پر کیا اثر پڑے گا ؟اس کا کفارہ کیا ہے؟,<p>ازدواجی تعلقات سے متعلق بنیادی تفصیلات معلوم کرنے کے لیےتحفۃ النکاح نامی رسالہ خرید کرمطالعہ فرمائیں یا جوابی لفافے کے ہمراہ ہمارے دارالافتاء کے پتے ایڈریسپر استفتاء بھیج کر معلوم کرسکتے ہیں پچھلے راستے سے تعلق قائم کرنا سنگین گناہ ہے ایسا عمل کرنے والے کو حدیث شریف میں لعنت کا مستحق قرار دیا گیا ہےیہ ایسا گناہ ہے کہ اس پر اللہ تعالیٰ سے معافی مانگی جائے اور توبہ و استغفار کی جائے تب ہی معاف ہوسکتا ہے اس کاکوئی کفارہ نہیں ہے تاہم نکاح نہیں ٹوٹے گا۔ فقط واللہ اعلم</p>,143101200196,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
01-01-2010,https://www.banuri.edu.pk/readquestion/kia-hum-doctor-zaki-naik-ki-perwi-karsakte-hain/01-01-2010,کیا ہم ڈاکٹر ذاکر نایئک کی پیروی کر سکتے ہیں,ڈاکٹر ذاکر نائیک کے بارے میں پوچھنا ہے کہ وہ کیسے ہیں اور کیا ہم اس کی پیروی کر سکتے ہیں؟۔ میں نے علماء دیوبند سے سنا ہے کہ وہ صحیح عالم نہیں ہیں ہم ان کی پیروی نہیں کر سکتے۔برائے مہربانی رہنمائی فرمائیں۔,<p>ڈاکٹر ذاکر نائیک کو ادیان ومذاہب کے بارے میں کافی معلومات ہیں اور تقابل ادیان پر مہارت ہے،لھذا اس سلسلے میں تو انکی بات قبول کی جا سکتی ہے لیکن حدیث اور فقہ میں انکی علمیت اس درجے کی نہیں،اور ضروری بھی نہیں کہ ہر شخص ہر علم میں کامل مہارت رکھتا ہو اس لئیے دینی مسائل کے بارے میں انکی آراء کسی مستند عالم دین سے تحقیق کی جائے اور اسکے بعد عمل کیا جائے۔ فقط واللہ اعلم</p>,143101200452,banuri,"('علوم و فنون', 'uloom-funoon')","('اجتہاد اور تقلید', 'ijtihad-aur-taqleed')","('اجتہاد اور اس کی شرائط', 'ijtihad-aur-us-ki-sharaait')"
01-01-2010,https://www.banuri.edu.pk/readquestion/aik-nikah-k-hotay-hoey-dosray-nikah-ka-hukum/01-01-2010,ایک نکاح کے ہوتے ہوئے دوسرے نکاح کا حکم,مید ہے کہ مزاج گرامی بخیروعافیت ہوں گے۔ عرض ہے کہ اس سوال کو میں تیسری مرتبہ ارسال کررہا ہوں،تقریباً مہینے سے زیادہ کا عرصہ ہوگیا ہوگا کہ جواب نہیں آیا، ازراہِ کرم جواب جلدعنایت فرمائیں چوں کہ مسئلہ کی نوعیت بہت نازک ہے اور معاملہ کا فیصلہ بھی جلد ہوجائے اس کے لیے آپ سے عرض ہے کہ جواب میں جلدی فرمالیں گے تو سہولت ہوجائے گی۔ ایک صاحب کا نکاح تقریباً پانچ سال پہلے ایک لڑکی سے کیا گیا جس میں اہل محلہ کی ایک کثیر تعداد شریک ہوئی۔ نکاح کے وقت لڑکے کی عمر تقریبا 26 سال جبکہ لڑکی کی عمرتقریباً18 سال تھی۔ نکاح کے بعد رخصتی نہ ہوسکی جس کی وجہ مالی پریشانی اور مختلف اداروں میں بِل کلیئر نہ ہونے کی وجہ سے مکان کی تعمیر میں تاخیر تھی۔ابھی کچھ عرصہ قبل یعنی 27جون 2009ء کو لڑکی اپنے گھر سے نکل کر کسی اور شخص کے ساتھ چلی گئی اور وہاں جاکر انہوں نے نکاح کرلیا، اور نکاح کرتے وقت انہوں نے یہ مؤقف اختیار کیا ہے کہ چوں کہ پہلے نکاح کو تین سال گزرچکے ہیں لہٰذا اب وہ نکاح ختم ہوچکا ہے اور انہوں نے دوبارہ نکاح کردیا ہے۔ اس سلسلہ میں شریعت مطہرہ کیا حکم دیتی ہے؟1۔لڑکی کا اس طرح ایک نکاح کے قائم ہونے کے باوجود دوسرا نکاح کرنا کیسا ہے؟ نیزپیدا ہونے والی اولاد کا کیا حکم ہوگا؟2۔ایک نکاح کے بعد رخصتی نہ ہونے کے بعد کب تک وہ نکاح قائم رہ سکتا ہے جبکہ لڑکے کی طرف سے طلاق وغیرہ کا معاملہ نہ ہوا ہو؟ نیز کیا عدالت سے خلع کی صورت میں جبکہ لڑکا بیوی کو آزاد نہ کرے، یکطرفہ طور پرعدالت خلع کا اختیار رکھتی ہے یا نہیں؟3۔اس طرح کا نکاح منعقد کرنا کہ پہلے نکاح ہوچکا ہو اور اس پر دوسرا نکاح کرنے والوں کے متعلق کیا حکم ہے جو اس کو صحیح تسلیم اور اس میں شرکت کریں؟4۔اس صورت میں جبکہ رخصتی نہ ہوئی ہو، طلاق کی نوبت آنے پرمہر کی ادائیگی کا کیا طریقہ کار ہوگا؟ازراہِ کرم شریعت مطہرہ کی روشنی میں مفصل جواب جلد ازجلد تحریر فرمائیں، اللہ تعالیٰ آپ حضرات کو جزائے خیر عطا فرمائے ،علم وعمل میں برکت اور دین کی خدمت کو قبول فرمائے،آمین۔,<p>1۔ناجائز اورحرام تھا اور اولاد کا نسب دوسرے شوہر سے ثابت ہو گا بشرطیکہ دوسرے شوہر کوپہلے نکاح کا علم نہ ہو۔اور اگر دوسرے شوہر کوپہلے نکاح کا علم تھا پھر بھی اس نے نکاح پرنکاح کرلیا تونسب کسی سے ثابت نہیں ہوگا،اولاد ولدالحرام ہوگی۔ 2۔ایک نکاح ہونے کے بعد شوہر جب تک طلاق یاخلع نہ دے یاکسی اور شرعی طریقہ سے عورت کو آزاد نہ کرے اس وقت تک عورت شوہر کے نکاح میں رہتی ہے ،یکطرفہ عدالتی خلع کی صورت میں دعویٰ ،جوابِ دعویٰ اور عدالتی فیصلہ ملاحظہ کرنے کے بعد ہی کوئی حتمی رائے دیجاسکتی ہے۔ 3۔ ایک نکاح کے ہوتے ہوئے دوسرا نکاح کرنے والے ،اس کو جائز سمجھنے والے اوراس کو جائز سمجھ کر اس میں شرکت کرنے والے قرآن و سنت کی صریح نصوص کی مخالفت کے مرتکب اور سخت گناہ گار ہیں ،ایسے تمام اشخاص پر توبہ کرنا لازم ہے ۔ 4۔رخصتی سے قبل اگر طلاق کی نوبت آجائے تو مرد پر نصف مہر ادا کرنالازم ہوگا۔البقرۃ۔۔۲۳۷۔ فقط واللہ اعلم</p>,143101200197,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
01-01-2010,https://www.banuri.edu.pk/readquestion/fasid-khayalat-se-bachne-ka-elaj/01-01-2010,فاسد خیالات سے بچنے کا علاج,ایک مسئلہ ہے جو آپ سے پوچھنا چاہتا ہوں مسئلہ تویہ ہے کہ جو پاکی ناپاکی سے تعلق رکھتا ہے اس کی تفصیل یہ ہے کہ ایک تو میرا میری سوچ پر قابو نہیں ہے میرے ذہن میں کوئی غلط سوچ آجائے یا میں غلط بات سن لوں تو وہ میرے ذہن میں بس جاتی ہے مطلب یہ ہے کہ کسی نے گندی بات کی کسی لڑکی کو لے کر میں نے سن لی تو وہ میرے ذہن میں بس جاتی ہےاور پھر مجھے بار بار سوچ آتی ہے جس کی وجہ سے نجاست نکل جاتی ہے اور کبھی ایسا بھی ہوتاہے میں نے کسی لڑکی سے صرف بات ہی کی اور میری نجاست نکل جاتی ہے مجھے نہیں سمجھ آتا کہ میرا خود پر قابو نہیں ہے یا کیا مسئلہ ہے۔ کبھی تو میں کچھ سوچتا بھی نہیں ہوں اور اچانک ایسا ہوجاتا ہے۔میں بہت پریشان ہوں میں نے کسی سے بات کی تو انہوں نے بتایا کہ آپ کا مسانہ کمزور ہوگیا ہے براہ کرم مجھے حل بتائیے میں کیا کروں۔1۔مجھے نماز بھی ایسی سوچ آجاتی ہے کبھی میں نہا کرنکلتاہوںتب آجاتی ہے اور نجاست نکل جاتی ہےحالانکہ میرے ذہن میں کوئی گندی سوچ نہیں ہے پھر بھی ہوجاتا ہے بتائیے میں کیا کروں آیا کیا میں ناپاک ہوں یا نہیں ؟کیا میری نماز ہوجاتی ہے اور اس کا حل بھی بتائیے اور براہ مہربانی اس کا علاج بھی بتائیے۔مسئلہ آپ کے سامنے ہے جلد ازجلد جواب دے ممنون فرمائیے۔,<p>اس طرح کے خیالات شیطان کی طرف سے ہیں سائل کثرت سے اعوذباللہ من الشیطن الرجیم کثرت سے پڑھا کریں ان شاء اللہ اس کا ازالہ ہوجائے گا۔ فقط واللہ اعلم</p>,143101200453,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('مسنون دعائیں', 'musnoon-duayen')"
01-01-2010,https://www.banuri.edu.pk/readquestion/bawaqt-nikah-eejab-o-qabol-or-gawah-lazmi-hen/01-01-2010,بوقت نکاح ایجاب و قبول اور گواہ لازمی ہیں,میرا ایک وکیل دوست تھا، اس سے میں نے نکاح کی بات کی کورٹ میں، اس نے مجھے کہا میں کروا دوں گا۔ نکاح کاسب کام وکیل نے کیا، میںzwnjنے اس کو پیسے دیدئیے تھے ۔ہم نےتاریخ طے کی اورکورٹ میں اس کے آفس گئے جہاں اس نے سب کچھ تیار کیا ہوا تھا بس فارم بھرا اور خطبہ ہوا نکاح خواں نے مجھ سے ایک کلمہ پڑھوایاجومیں نے پڑھا پھر میںنے اورلڑکی نے دستخط کیے نکاح فارم پر، پھر نکاح خوان چلا گیا اور میں نے وکیل کو جو پیسے باقی تھے ادا کیے اور ہم گھر کو آگئے۔ جو گواہ تھے جن کے نکاح فارم پر نام ہیں وہ گواہ کرائے کے تھے 1 ہزار1 ہزار پر، وکیل نے کہا تھا کہ گواہ کو دوںzwnjگامگر نکاح کے وقت وہ گواہ موجود نہیں تھے ان کو نہیں پتہ کہ کس کانکاح ہوا وہ موجود نہیںzwnjتھے نکاح کے وقت۔میں نے پوچھا گواہ ؟ وکیل نے کہا اُن سے سائن بعد میں لوں گا وہ ابھی موجود نہیں ،خیر نکاح اس طرح ہوا جب نکاح ہو رہا تھا تب وکیل اور اُس کا منشی موجود تھے اتنا کچھ یا دہے۔ اور یہ تھا نکاح کادن ۔اب لڑکی کی تفصیل یہ ہےکہ BA پاس ہے اور اس کےوالدکاانتقال ہو چکا ہے صرف بھائی ہیں جو اس کے کفیل ہیں والدہ حیات ہیں۔ہمارا رشتہ نہ ہونے کی وجہ صرف آپس کےخاندان کا الگ ہونا تھا، لڑکی کاخاندان سردار قبیلے سدوزئی سےہے اور میرا اعوان ملک، ان کے نزدیک اعوان ایک نیچی ذات کو کہتے ہیں اور سردار ایک اچھی قوم اور قبیلہ ہے۔ میں اس وقت کوئی ملازمت نہیں کرتا تھا مگر نکاح اس لیئے کیا کہ میںzwnjدبی آرہا تھا اس نیت سے کہ ہم دونوںzwnjکو یقین ہوجائےکہ ہم ایک ہی ہیں کبھی جدا نہیں ہوںzwnjگے۔ ماں باپ نے مانzwnjلیا تو نیا نکاح کریں گے اس نیت سے نکاح کیا تھا۔نکا ح سے پہلے اور نکاح کے بعد جنسی تعلق بھی قائم کیا ،جس کی وجہ سے مجبور ہوئے کہ نکاح کریں مگر حمل نہیں تھا ،ہم نےیہ گناہ کیا جس پرذلیل ہوئے۔ اب اللہ سے معافی مانگی ہے، مجھے دبئی آئے ہوئے 16 مہنے گزر گئے مگر وہ اپنے بھائی کو راضی نہیں کر سکی پھر مجھ پربھی ماں باپ کا دباؤ تھا، تنگ آکر میںzwnjنے 3 سے زیادہ طلاق کہہ دیں مگر اب اس کے گھر والے مانتے ہیں کہ شادی کروا دیں مجھ سے مگر اب یہ سب ہوچکا ہے، کیا کروں؟ کیا اب شادی ہو سکتی ہے؟ کر سکتا ہوںzwnjنکاح کر کے کیونکہ کچھ احادیث ملیں کہ بغیر ولی نکاح نہیں، دبئی میں فتویٰ سینٹر سے پوچھا کہتے ہیں یہ نکاح ہی نیں ہوا طلاق پھر کیسی۔ مگر انہوں نے کہا پاکستان سے رابطہ کرو اسلامی نظر سے نکاح باطل ہے ۔اب مسلہ یہ ہے کہ نکاح سے پہلے میں کوئی کام نہیں کرتا تھا لڑکی بھی کوئی کام نہیں کرتی تھی ، گھر پر تھی ۔کیااب کوئی صورت بن سکتی ہے؟اس کے خاندان میں یہ بات ہے کہ میرا خاندان نیچی ذات کاہے کیا کریں اب وہ لوگ کہتے ہیںzwnjکہ نہیں ٹھیک ہے رشتہ دیدو مگرلڑکی نہیں مانتی ،ان کو نہیں پتا کہ ہم نےکورٹ میرج کرلی ہے ۔ اب اس مسلے پر کیا کروں ، اپنی زندگی بھی خراب،لڑکی کی بھی، کدھر جاؤں؟مفتی صاحب مہربانی کر کے جلد سے جلد جواب دیںتاکہ مسئلہ خراب ہونے سے بچایا جائے جتنا لیٹ ہورہاہے اتنی ہی زیادہ مصیبت ہو رہی ہے۔مفتی صاحب ایک لازمی بات کہ مہر جو تھا 10 لاکھ روپےپاکستانی تھا، جو لڑکی کی مرضی سے طے ہوا تھامگر میں اسzwnjمہر پر خوش نہیںzwnjتھا، دل میںzwnjیہ سوچا تھا میںzwnjنے اس کو مہر کبھی نہیںzwnjدینا ،میری مہر دینےکی نیت نہیں تھی اور نہ ہی مجھے اتنا پتہ تھا کہ مہر کس طرح ادا کیا جاتا ہے میرے دل میں یہ بات تھی کہ لڑکی جتنا مہر رکھے میںzwnjنے دیناکب ہے اور میں نے نکاح کے بعد ایک پیپر پر سائن بھی کروائے تھے اس کے کہ مہر معاف ،مگر وہ بھی ایک چکر دے کر کیا یہ جائز ہ,<p>صورت مسئولہ میں چونکہ بوقت نکاح ، نکاح خوان ،وکیل اوراس منشی موجود ہے تو اگر اس مجلس میں نکاح خوان نے باقاعدہ لڑکا یالڑکی میں سے کسی ایک سے ایجاب اوردوسرے سے قبول کروایا ہوتواس صورت میں نکاح ہوچکا ہے اگرچہ سائل اورلڑکی کاعدالت میں جاکرنکاح کرنا شرعاً،اخلاقاً اورمعاشرتاً ناپسندیدہ عمل رہا بہرحال نکاح ہوااوراس کے بعد دونوں کے جسمانی تعلق قائم ہوئے اورسائل نے تینوں طلاقیں دیدیں تووہ تینوں طلاقیں واقع ہوچکی ہیں نکاح ختم ہوچکاہے۔ سائل پر بیوی حرمت مغلظہ کے ساتھ حرام ہوچکی ہے اب رجوع جائز نہیں اورحلالہ شرعیہ کے بغیردوبارہ نکاح جائز نہیں۔ اوراگرمحض نکاح فارم بھراہے باقاعدہ ایجاب وقبول نہیں ہواتومحض نکاح فارم بھرنے سے نکاح نہیں ہوااس کے بعد دونوں نے جسمانی تعلق قائم کیا توگناہ کبیرہ کاارتکاب کیا ہے اس پر توبہ استغفار کریں ۔ اب اگردوبارہ نکاح کرنا چاہیں تو کرسکتےہیں۔ فقط واللہ اعلم</p>,143101200198,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
01-01-2010,https://www.banuri.edu.pk/readquestion/qarz-ki-adaigi-zarori-hay/01-01-2010,قرض کی ادائیگی ضروری ہے,جناب میرا ایک دوست ہے اس نے کاروبارکےلیے اپنی بیوی سے زیورلیااورکہاکہ میں بعد میں بنوادونگا۔ کیا اس کو لازمی بنواکے دیناہوگایانہیں ؟,<p>یہ قرض کی صورت ہے اورقرض کی ادائیگی ضروری ہے۔</p>,143101200454,banuri,"('معاملات', 'muamlat')","('حقوق / استحقاق', 'huqooq-istihqaq')","('قرض کے احکام', 'qarz-k-ahkam2')"
01-01-2010,https://www.banuri.edu.pk/readquestion/biwi-ka-apnay-shohar-ko-apna-haq-mehr-maaf-karnay-ka-hukum/01-01-2010,بیوی کا اپنے شوہر کو اپنا حق مہر معاف کرنے کا حکم,۔ میری شادی کو تین سال ہوگئے میں نےاپنی اہلیہ کو ابھی تک مہر نہیں دیا ہے میری اہلیہ نے مجھے مہرمعاف بھی کردیا ہے۔ اس صورت میں ابھی بھی مہر میرے ذمے ہے ؟,<p>مہر بیوی کا حق ہے، طلب کرنا مؤخر کرنا یا شوہر کو معاف کرنا اس کے دائرہ اختیار میں ہے بقول سائل اہلیہ نے مہر معاف کر دیا ہے تو معاف ہو گیا ہے، اب اس کی ادائیگی سائل کے ذمہ نہیں۔ فقط واللہ اعلم</p>,143101200199,banuri,"('نکاح', 'nikah')","('مہر', 'meher')","('مہر کا حکم', 'mehr-jehez-barat')"
01-01-2010,https://www.banuri.edu.pk/readquestion/mahajireen-ke-bache-hoe-saman-ka-hukum/01-01-2010,مہاجرین کے بچے ہوئے سامان کا حکم,ہماری یونیورسٹی کے قریب سوات سے مہاجرین آئے تھے ہم نے ان کے لیے چندہ اکھٹا کیا اور پھر ہم اس چندے سے کھانا پکا کر لے جاتے تھے اور کھانا پکانے کے لیے ہم نے چندے کے پیسوں سے 2 چولھے خریدے اب مہاجرین تو چلے گئے اور وہ چولھے ہمارے پاس رہ گئے اب ان چولھوں کا ہم کیا کریں ؟,<p>صورت مسئولہ میں جب مہاجرین چلے گئے تو ایسی صور ت میں یہ چولھے کسی غریب ضرورتمند کو دی دیئے جائیں ۔ فقط واللہ اعلم</p>,143101200455,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('عام مسلمانوں کے حقوق', 'aam-musalmanon-k-huqoq')"
01-01-2010,https://www.banuri.edu.pk/readquestion/sunnat-ki-toheen-k-murtakib-k-nikah-ka-hukum/01-01-2010,سنت کی توہین کے مرتکب کے نکاح کا حکم,فتاوی عالمگیری میں لکھا ہے کہ اگر کوئی شخص کسی ادنی سنت کی توہین کرتا ہے تو اس کے اس عمل سے اس کا نکاح ٹوٹ جائے گا اور تمام اعمال صالحہ ضائع ہوجائیں گے،غرض حج ،عمرہ، نماز وغیرہ سب کچھ ضائع ہوجائے گا اب اگر کوئی شخص اپنے عمر کے کسی حصے میں جب کہ اس کی داڑھی میں سفید بال آچکے ہوں اور دوسری شادی کے بعد اپنی داڑھی منڈوادے اور اس پر شرمندگی کے بجائے اس فعل کو اچھا جانے تو کیا درج بالا فتوی کی رو سے اس کا نکاح باطل ہوگا؟ کیا از سرنو نکاح کرنا پڑے گا؟ نیز اس کی صورت کیا ہوگی۔ نیز اس کا یہ اعتراض کہ سنت کی توہین پر نکاح ٹوٹ جاتا ہے تو پھر داڑھی کو منڈوانے والے اتنے سارے لوگوں کے بارے میں کیا حکم ہوگا، کا کیا جواب ہے؟ازراہ کرم شریعت مطہرہ کی روشنی میں مفصل جواب دے کر مشکور فرمائیں۔,<p>سوال کا جواب سمجھنے کے لئے دو چیزوں کا سمجھنا ضروری ہے۔ ایک یہ کہ کسی سنت کے مطابق عمل کرنے میں کوتاہی کرنا جبکہ اس کوتاہی میں مسلمانوں کی ایک بڑی تعداد مبتلا ہے، ان سب مسلمانوں کو چاہیے کہ وہ حضور صلی اللہ علیہ وسلم کی ایک ایک سنت پر عمل کی کو شش کریں، آپ صلی اللہ علیہ وسلم سے نسبت اور تعلق کا تقاضا ہے کہ مسلمان کے ہر ہر قول و عمل میں سنت نبوی کی تصویر نظر آئے ، اگر کوئی مسلمان ایسا نہیں کررہا لیکن سنت کو سنت مانتا ہے تو ایسا مسلمان سخت گناہ گار ہے۔ دنیاو آخرت میں ملامت اور عار کا مستوجب ہو گا ۔تا ہم اسے کافر نہیں کہا جائے گا ۔ دوسری چیز یہ کہ ایک مسلمان کسی سنت پر عمل نہیں کرتا اور ساتھ ساتھ اس سنت کو معمولی سمجھ کر العیاذ باللہ اس کا مذاق اُڑاتا ہے یا سنت کو معیوب سمجھتے ہوئے ترک کردیتا ہے تو ایسا مسلمان سنت کو معمولی سمجھنے کی وجہ سے کافر ہو جائے گا، اس کا ایمان اور نکاح دونوں ختم ہو جائیں گے۔ لہٰذا صورت مسئولہ میں اگر سائل کا بیان درست ہو تو شادی کے لئے ڈاڑھی منڈوا دینے والا شخص جو اپنے اس گناہ پر شرمندہ اور نادم بھی نہ ہو تو فتاویٰ عالمگیری کا مذکورہ بالا فتویٰ اس پر بھی لاگو ہو گا۔ مذوکورہ شخص پر لازم ہوگا کہ وہ تو بہ واستغفار کرتے ہوئے اپنے ایمان اور نکاح دونوں کی تجدید کرے،اس کی صورت یہ ہوگی کہ دو باشرع گواہوں کے سامنے پہلے کلمہ شہادت پڑھے اور پھر میاں بیوی ان شرعی گواہوں کی موجودگی میں نکاح کا ایجاب وقبول کرلیں، واضح رہے کہ ڈاڑھی منڈوانے والے عام لوگ بھی گناہ کبیرہ کے مرتکب ہیں ایسے لوگوں کے ساتھ صالحہ عورتوں کا نکاح نہیں ہونا چاہیئے۔ البتہ غیرصالحہ خاتوں کے ساتھ نکاح ہو سکتا ہے مگر اس کا طریقہ کار یہ اختیار کیا جائے کہ ایسے لوگوں کو نکاح سے قبل کلمہٴ شہادت پڑھوایا جائے اور اس کے بعد نکاح پڑھوایا جائے کیونکہ ڈاڑھی منڈوانا اور ایک مشت سے کم کرنا گناہ کبیرہ ہے، حدیث شریف کی رو سے ایسے لوگوں کا ایمان ان لوگوں سے سائبان کی طرح الگ ہو جاتا ہے جب تک کہ وہ گناہ کبیرہ میں مبتلا رہیں، اور مشاہدہ ہے کہ بالعموم بعض دولہا میاں نکاح کے لئے آتے ہوئے دیگر بناوٹ سجاوٹ کے علاوہ شیو بھی بنا کر آتے ہیں لہٰذا ایسے لوگوں کو نکاح سے پہلے کلمہٴ شہادت دہرالینا ضروری ہے تاکہ ایک مسلمان عورت کے ساتھ اس کا نکاح درست ہو سکے، ڈاڑھی کے حکم کے لئے مولانا زکریاصاحب کی کتاب ڈاڑھی کا وجوب کا مطالعہ کریں۔ فقط و اللہ اعلم</p>,143101200200,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
01-01-2010,https://www.banuri.edu.pk/readquestion/computer-or-us-se-mutalliq-ashya-ki-kharid-o-farokht-ka-hukum/01-01-2010,کمپیوٹر اوراس سے متعلق اشیاء کی خریدوفروخت کاحکم,میں کمپیوٹرہارڈویراورسافٹ ویر کی دکان ڈالنا چاہتاہوں۔ آپ سےدریافت کرناہےکہ کیاکمپیوٹرکی فروخت جائزہےیاناجائز؟اسی طرح اس کے ہارڈوئیرمثلاً کی بورڈ،ماؤس وغیرہ کی فروخت جائزہےیانہیں ؟اورکمپیوٹرسافٹ وئیرکی سی ڈیزمثلاً ونڈوز، ان پیج، ورڈپیڈوغیرہ جوسافٹ وئیرکمپیوٹرمیں استعمال ہوتے ہیں کی سی ڈیز کی فروخت جائزہےیانہیں؟,<p>کمپیوٹرایک آلہ ہےجس کامفیداورجائزاستعمال بھی ہےاورمضروناجائزبھی جو لوگ مضراورناجائز کاموں کے لیے استعمال کریں گےوہ اپنے فعل کے خود ذمہ دارہوں گے۔ دکاندار کےلیےکمپیوٹراوراس سے متعلق بیان کردہ اشیاء کی خریدوفروخت جائز ہے۔</p>,143101200456,banuri,"('معاملات', 'muamlat')","('بیع / تجارت', 'bay-tijarat')","('بیع صحیح ، فاسد اور باطل', 'bay-sahih-fasid-or-batil')"
01-01-2010,https://www.banuri.edu.pk/readquestion/gher-muqallid-say-nikah-ka-hukum/01-01-2010,غیر مقلد سے نکا ح کا حکم,غیر مقلدین حضرات کے عقائد ومسائل آپ حضرات سے پوشیدہ نہیں ہیں اور مسائل فقہ میں ان کا ائمہ حضرات سے اختلاف واضح ہے، نیز بہت سارے مسائل میں جمہور علماء کے اختلاف کی وجہ سے خدشہ ہے کہ کہیں وہ شریعت مطہرہ کی حدود کو پامال نہ کررہے ہوں۔ لہٰذا آپ حضرات سے عرض ہے کہ ان کے ساتھ تعلقات قائم کرنا، جیسے کہ نکاح وغیرہ کرنا ازروئے شریعت مطہرہ کیسا ہے؟ نیز اگر ایک حنفی المسلک لڑکی جو شریعت مطہرہ کے علوم سے واقفیت رکھتی ہو کا نکاح کسی غیر مقلد ایسے لڑکے کے ساتھ کرنا جو اپنے علوم میں مہارت رکھتا ہو کیسا ہے؟ کیا یہ مستقبل کی زندگی میں تعارض اور لڑائی کا سبب نہیں بنے گا؟ ازراہِ کرم شریعت مطہرہ کی روشنی میں مفصل جواب تحریر فرمائیں۔ اللہ تعالیٰ آپ حضرات کو جزائے خیر عطا فرمائے ۔ ادعیہ صالحہ میں یاد رکھیں,<p>غیر مقلد اگر اجماع امت کا منکر نہ ہو اور صحابہ کرام ، ائمہ مجتہدین و فقہاء عظام کے بارے میں صحیح عقیدہ رکھتا ہو ،ان کی گستاخی کا ارتکاب نہ کرے تو ایسے غیر مقلد سے حنفی المسلک لڑکے یا لڑکی کا نکاح قواعدِ شریعت کی روسے جائز ہوگا، البتہ تجربہ و مشاہدہ سے ایسے نکاحوں کے ناکام ہونے یا زوجین میں سے کسی ایک کا شرعی حدود پامال کرنے کی وجہ سے اس سے اجتناب بہتر ہے۔ لیکن جو غیر مقلد متشدد ہو، اجماع کا مطلق منکر ہو یا صحابہ کرام و فقہاء عظام کے بارے میں غلط نظریہ رکھتا ہو، اس کے ساتھ مناکحت سے بہر حال اجتناب کیا جائے۔ فقط واللہ اعلم</p>,143101200201,banuri,"('نکاح', 'nikah')","('نکاح فاسد و باطل', 'nikah-e-fasid-o-batil')","('دوسرے کی بیوی سے نکاح', 'nikah-sahih-o-fasid')"
01-01-2010,https://www.banuri.edu.pk/readquestion/zinda-ke-lie-dua-maghfirat-karna/01-01-2010,زندہ کے لیے دعاء مغفرت کرنا,زندہ انسان کی مغفرت کی دعا کی جاسکتی ہے یا نہیں ؟,<p>صورت مسئولہ میں کسی بھی زندہ مسلمان کے لیے مغفرت کی دعا کرنا جائز ہے۔ فقط واللہ اعلم</p>,143101200457,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('مسنون دعائیں', 'musnoon-duayen')"
01-01-2010,https://www.banuri.edu.pk/readquestion/haram-aur-makrooh-e-tahreemi-men-farq-mazi-sy-paki-ka-tareeka/01-01-2010,حرام اور مکروہ تحریمی میں فرق، مذی سے پاکی کا طریقہ,حرام اور مکروہ تحریمی میں عملی اعتبار سے کیا فرق ہے؟ کس حالات میں انسان مکروہ تحریمی کا ارتکاب کر سکتا ہے؟ایک نوجوان شخص کے لیے مذی ایک بہت بڑا مسئلہ ہے، اس لیے کہ وہ بلاقصد بہہ جاتی ہے اور انسان کو خیال نہیں رہتا۔ جب کپڑون پر مذی کی کوئی علامت نہ ہو تو کیا کیا جائے؟ مذی سے بچنے اور کپڑوں کو پاک رکھنے کا کوئی طریقہ بتادیں۔,<p>عملی اعتبار سے حرام اور مکروہ تحریمی میں کوئی فرق نہیں، دونوں ہی کا ارتکاب خدا کی نافرمانی اور ناراضگی کا باعث ہے۔ پیشاب سے استنجا کے وقت پیشاب کو اچھی طرح سکھا لینے سے مذی کے بلا ارادہ واختیار نکل جانے سے کافی حد تک چھٹکارا حاصل ہوسکتا ہے۔ اگر مذی نکل کر کپڑوں پر بہہ جانے کا یقین ہو جائے، تو کپڑے کے اتنے حصے کو جتنے حصے پر مذی کے لگ جانے کا خیال ہو، تین مرتبہ پانی سے اچھی طرح دھو لینے، اور ہر مرتبہ کے بعد پوری طرح نچوڑ کر سکھا لینے سے کپڑا پاک ہو جاتا ہے۔ مذی کا مستقل بہاو بیماری کیعلامت ہے، ایسے مریض کے لیے ماہر طبیب سے رجوع مفید ہوگا۔</p>,143101200710,banuri,"('طہارت', 'taharat')","('نجاست اور اس سے پاکی', 'najasat-aur-us-ki-paki')","('نجاست سے پاکی', 'nijasat-aur-us-ki-paki')"
01-01-2010,https://www.banuri.edu.pk/readquestion/mankoha-say-rukhsati-say-qabl-milnay-ka-hukum/01-01-2010,منکوحہ سے رخصتی سے قبل ملنے کاحکم,مجھے یہ مسئلہ معلوم کرنا ہے کہ میرا نکاح ہو چکا ہے مگر رخصتی نہیں ہوئی کیا میرا لڑکی سے ملنا جائز ہے؟,<p>نکاح کے بعد رخصتی سے قبل لڑکے اور لڑکی کا ملنا شرعا منع تو نہیں ہے البتہ عرف میں با حیا خاندانوں میں اسے معیوب سمجھا جاتا ہے اور اس کے کئی مفاسد بھی مشاہدے میں آچکے ہیں اس لئے باقاعدہ میل جول کے لیے رخصتی کا انتظار کر لیا جائے تو زیادہ اچھا ہے۔ فقط واللہ اعلم</p>,143101200202,banuri,"('نکاح', 'nikah')","('نکاح کی اہمیت اور حکم', 'nikah-ki-ahmiyat-aur-hukum')","('نکاح کا حکم', 'nikah-k-ahkam-sharait-sunan-or-aadab')"
01-01-2010,https://www.banuri.edu.pk/readquestion/khatm-e-nubuwwat-ki-ehmiyat-se-mutalliq-allama-anwar-shah-kashmiri-ka-qaul/01-01-2010,ختم نبوت کی اہمیت سے متعلق علامہ انورشاہ کشمیریؒ کا قول,میں نے ایک جگہ پڑھاہےکہ نماز،روزہ،حج،زکوٰۃ، تبلیغ اورجہاد جیسے فرائض کا تعلق حضور صلی اللہ علیہ وسلم کے اعمال سےہے اورختم نبوت کا تعلق حضورصلی اللہ علیہ وسلم کی ذات مبارک سے ہے، ختم نبوت کی پاسبانی براہ راست ذات اقدس صلی اللہ علیہ وسلم کی خدمت کرنے کے مترادف ہے، مجھے یہ پوچھنا ہے کہ کیا قرآن کی آیات یاکسی حدیث سے یہ مفہوم آیا ہے کہ ذات اقدس صلی اللہ علیہ وسلم کی خدمت دوسرے اسلام کے فرائض سے افضل ہے؟,"<p>""ختم نبوت کا تعلق ذات اقدس سے ہےاوردیگراحکام الٰہی کا تعلق آپ صلی اللہ علیہ وسلم کے افعال سے ہے"" یہ کوئی قرآنی آیت یاحدیث رسول نہیں ہے،بلکہ حضرت علامہ انورشاہ کشمیری رحمہ اللہ کافرمودہ ہے، اس جملہ سے مقصود ختم نبوت کی اہمیت کو اجاگرکرناہےتاکہ مسلمان عقیدہ ختم نبوت کی اہمیت کو سمجھیں اوراس کی حفاظت کے لیے ذہنی، دینی، معاشرتی اورسیاسی لحاظ سے مستعدرہیں، چونکہ ارکان اسلام میں پہلا رکن توحیدورسالت کااقرارہےاس کے بعد دیگر اعمال قابل اجروثواب ہوتے ہیں اس لیے دیگراعمال کو اس پر موقوف رکھا گیا ہے۔</p>",143101200458,banuri,"('ایمان و عقائد', 'aqaed')","('اسلامی عقائد', 'islami-aqaed')","('ختم نبوت', 'khatm-e-nubuwwat')"
01-01-2010,https://www.banuri.edu.pk/readquestion/mian-biwi-k-huqooq/01-01-2010,میاں بیوی کے حقوق,اگر ایک مرد بیوی کی حد سےزیادہ بدزبانی، گستاخی،نافرمانی اوراولاد کو باپ اورباپ کے تمام خاندان سے متنفرکردینے کی وجہ سے بیوی کو طلاق دینے کا مصمم ارادہ رکھتا ہواوراسی وجہ سے اس نے سال بھر سے حق زوجیت ادا کرنا بند کردیا ہولیکن بچوں کے امتحانات اورخاندان میں کسی کی شادی کی وجہ سے طلاق دینے کو موخر کرتا ہوتو کیا ایسی تاخیر کے زمانے میں اس بیوی کے ہاتھ کا کھانا اورکپڑوں کی دھلائی، استری وغیرہ کا استعمال مرد کے لیے شرعاً اوراخلاقاً جائز ہے ؟,<p>بیوی کے ہاتھ کاکھانا ،کپڑوں کی دھلائی ،استری وغیر ہ کا استعمال سائل کے لیے شرعاً واخلاقاً جائز ہے لیکن اپنے مطلب کے لیے اس کے حقوق ضائع کرنا شرعاًاخلاقاً ناجائز ہے۔ فقط واللہ اعلم</p>,143101200203,banuri,"('حقوق و آدابِ معاشرت', 'huqooq-muashret')","('حقوق', 'bahmi-huqooq')","('میاں ، بیوی کے حقوق', 'mian-biwi-k-huqooq')"
01-01-2010,https://www.banuri.edu.pk/readquestion/jadeed-zarae-se-mosam-ka-hal-maloom-karna/01-01-2010,جدید ذرائع سے موسم کا حال معلوم کرنا,کیا موسم کی پیشن گوئی معلوم کرنے کے لیے مختلف جدید اداروں سے رابطہ کرنایا ان کے مہیاء شدہ ذرائع استعمال کرنا جائز ہے؟جیسے سنا ہے کہ غالباً کسی حدیث کی روسے نجومی کو محض ہاتھ دکھانا بھی حرام ہے ، برائے مہربانی راہنمائی فرمائیں ۔,<p>موسم کا حال یااندازہ لگانے کے لیے جدید ذرائع استعمال کرنایا کسی ادارے کی فراہم کردہ معلومات کوسامنے رکھ کرموسم کا اندازہ لگاناناجائزنہیں ہے البتہ یہ اندازے ،ظن اورتخمینے کے درجے میں ہیں یقینی چیزنہیں لہٰذا اگر کوئی شخص محض ظن کے درجے میں رکھتا ہےتواس میں کوئی حرج نہیں۔ رہانجومی کوہاتھ دکھانے کا مسئلہ توچونکہ وہاں فسادِعقیدہ کا پہلوواضح ہے اس لیے شریعت نے اس عمل کو ناجائز کہاہے۔ فقط واللہ اعلم</p>,143101200459,banuri,"('ایمان و عقائد', 'aqaed')","('اسلامی عقائد', 'islami-aqaed')","('قضاء و قدر', 'qaza-o-qadr')"
01-01-2010,https://www.banuri.edu.pk/readquestion/namaz-may-hont-hilaye-bagher-qirat-karne-ka-hukum/01-01-2010,نماز میں ہونٹ ہلائے بغیرقرآت کرنے کاحکم,جناب مفتی صاحب کیا نماز میں ہونٹ ہلائے بغیر قرات کرنے سے نماز نہیں ہوتی؟,<p>قرآت پڑھنےکی ادانیٰ مقداریہ ہے کہ انسان ان الفاظ پرتلفظ کرنےکے ساتھ خودسنےاگروہ تلفظ ہی نہیں کرتایااتنی آہستہ تلفظ کرتاہے کہ زبان بھی حرکت نہیں کرتی تویہ شرعاًقرأت نہیں ہے اس سے نمازاداء نہیں ہوگی۔ فقط واللہ اعلم</p>,143101200204,banuri,"('نماز', 'salat')","('نماز کی شرائط', 'namaz-ki-sharait')","('نماز اور اس کی شرائط و ارکان ، سنن و آداب', 'namaz-or-us-ki-sharait-o-arkaan-sunan-o-aadab')"
01-01-2010,https://www.banuri.edu.pk/readquestion/waqea-karbla-se-mutalik-kitabon-ke-nam/01-01-2010,واقعہ کربلا سے متعلق کتابوں کے نام,علمائے دیوبند کی تین چار ان کتابوں کے نام بتادیں جن کو پڑھ کر میں ’’واقعۂ کربلا‘‘  میں جو کچھ ہوا اس  کو جان سکوں۔کتابوں کے نام اوران کے مصنفین کے نام بھی بتادیں۔,"<p><p style=""text-align:justify;"">واقعہ کربلا کے حوالے سے  علماءِ دیوبند کا موقف جاننے کے لیے حکیم الاسلام قاری محمد طیب رحمہ اللہ کی کتاب ’’شہیدکربلااور یزید‘‘ ،  مفتی محمد شفیع صاحب رحمہ اللہ کی کتاب ’’شہیدِ کربلا‘‘   اور  مولانا عبدالرشید نعمانی رحمہ اللہ کی کتاب ’’یزید کی شخصیت‘‘  ملاحظہ فرمائیے۔فقط واللہ اعلم</p></p>",143101200460,banuri,"('تاریخ و سیر', 'tareekh-o-siyar')","('تاریخ', 'tareekh')","('تاریخِ اسلام', 'tareekh-e-Islam')"
01-01-2010,https://www.banuri.edu.pk/readquestion/talaq-may-shart-lagai/01-01-2010,طلاق میں شرط لگائی,ایک شخص نے اپنی بیوی سے جھگڑے کی حالت میں کہاکہ اگر میں نے آئندہ تجھے پیازلاکردی توتجھے طلاق۔ اب اگریہ شخص دوسرےآدمی سے کہے تم یہ پیازمیرے گھردےآواورخودنہ لائےتوکیا اس صورت میں طلاق واقع ہوگی یانہیں؟,<p>صورت مسئولہ میں شوہرکے حکم سےپیازخریدکراس کے گھر میں دیناشوہر کی طرف سےدینا کہلائے گااگردوسراشخص خودپیازخریدے اورخود ہی سائل کےگھر دے آئے تواس صورت میں طلاق واقع نہیں ہوگی۔ فقط واللہ اعلم</p>,143101200205,banuri,"('طلاق', 'talaaq')","('تعلیقِ طلاق (مشروط طلاق دینا)', 'talaq-ki-taleeq')","('طلاق کو معلق کرنا', 'talaq-ko-muallaq-karna')"
01-01-2010,https://www.banuri.edu.pk/readquestion/mangni-torne-ka-munasib-hul/01-01-2010,منگنی توڑنے کا مناسب حل,میرا ایک مسئلہ ہے جس کا حل میں قرآن وسنت کے مطابق چاہتا ہوں برائے مہربانی کوئی صحیح حل بتائیں۔مسئلہ یہ ہے کہ میری منگنی آج سے تقریباً دوسال پہلے ہوئی میری منگیتر پہلے کسی اورلڑکے کو چاہتی تھی جس کا علم مجھے منگنی کے وقت نہیں تھا ۔اس نے اپنے والد سے اس کا ذکر کیا تھا لیکن انہوں نے رشتے سے انکار کردیا اس نے دوسال تک میرے ساتھ باتیں بھی کیں کہ میں تمہاری ہوں اور باقی بہت سے وعدے کیےاب دوسال بعد اس نے مجھے کہا کہ وہ مجھے نہیں چاہتی کسی اور کو چاہتی ہے کہ میں اپنی طرف سے یہ کہوں کہ وہ مجھے پسند نہیں اور میں اس کی بہن سے شادی کرنا چاہتاہوں یہ بات مجھے گوارہ نہیں کہ میں دوسال بعد یہ بات کہہ کر اپنے گھروالوں دکھ پہنچاؤں۔یہ بات میں نے اس سے کہی ہے کہ یہ کوئی گڈے گڈی کا کھیل تو نہیں ، میرے گھر والے اور اس کے سارے گھر والے اس رشتے سے بہت خوش ہیں اس کی اس بات سے مجھے بہت افسوس ہواہے اور میرا دل بہت افسردہ رہتاہے کہ اس نے دوسال تک میرے ساتھ مذاق کیا کہ میں تمہاری ہوں اور میں یہ بات ان کے گھر والوں کو بتاکر ان کا دل بھی نہیں دکھا نا چاہتااور وہ بھی نہیں چاہتی کہ اس بات کا گروالوں کو پتہ چلے اور اس طرح ہمارا رشتہ ختم ہو۔کیونکہ اس طرح ہمارے خاندان میں نفرت آجائے گی۔ وہ میرے چچا کی بیٹی ہے اور ہم سب ایک ہی گھر میں رہتے ہیں برائے مہربانی قرآن و سنت کی روشنی میں مجھے بتائیں کہ میں یہ رشتہ رہنے دوں یا خود ہی ختم کردوں ،اگر میں یہ رشتہ ختم کرتا ہوں تو لازمی بات ہے مجھے کوئی جواز تو دینا پڑے گا ۔,<p>صورت مسئولہ میں جو حالات سائل نے لکھے ہیں ان حالات کے ہوتے ہوئے مستقبل میں ظاہری طورپر ازداجی زندگی خوش اسلوبی سے نہیں گزرے گی ،کیونکہ لڑکی مکمل توجہ سائل کی طرف نہیں ہوگی ۔اس لیے سائل اپنے گھر والوں کوان حالات سے آگاہ کر کے کوئی فیصلہ کریں اور استخارہ بھی کرلیں۔ فقط واللہ اعلم</p>,143101200461,banuri,"('نکاح', 'nikah')","('منگنی', 'mangni')","('منگنی کی شرعی حیثیت', 'mangni')"
01-01-2010,https://www.banuri.edu.pk/readquestion/shohar-ki-rizamandi-k-baghair-adalat-ka-khula-dena/01-01-2010,شوہر کی رضامندی کے بغیر عدالت کا خلع دینا,ایک عورت جو شوہر کے ساتھ نہ اتفاقی کی صورت میں خلع کے لیے عدالت سے رجوع کرتی ہے اور پھر شوہر کے عدالت میں پیشی کے بغیر مسلمان جج فسخ نکاح کرتا ہے اور حق مہر ایک ہزار ادا کرنے کا حکم صادر کرتا ہے اور ہزار روپیہ بھی عدالت میں جمع کرایا جاتا ہے۔ اب طلب امر بات یہ ہے کہ کیا شرعی لحاظ سے یہ عورت آزاد ہے اور دوسری جگہ نکاح کرسکتی ہے؟,<p>واضح رہے خلع بھی دیگر مالی معاملات کی طرح ایک معاملہ ہے جس میں فریقین کی باہمی رضامندی ضروری ہے۔ اس لیے کسی ایک فریق کی رضامندی کے بغیر خلع کا وقوع نہیں ہوتا ۔ لہٰذا عدالت کا خلع کی ڈگری جاری کرنا علٰحیدگی کے لیے کافی نہیں ، کیوں کہ اس میں شوہر کی رضامندی کا حوالہ نہیں دیا گیا۔اس لیے مذکورہ بیان کی حد تک عدالتی فیصلہ شرعاً موثر اور نافذ العمل نہیں ہے ۔ مذکورہ خاتون اپنے شوہر سے آزاد اور دوسری جگہ نکاح کرنے کی مجاز نہیں ہے۔ فقط واللہ اعلم</p>,143101200206,banuri,"('طلاق', 'talaaq')","('خلع', 'hulaa')","('خلع کا ثبوت، حکمت اور اسباب', 'khula')"
01-01-2010,https://www.banuri.edu.pk/readquestion/shadi-men-rukawat-or-uska-hul/01-01-2010,شادی میں رکاوٹ اور سکا حل,میرا نام فیصل ہے میرے 3 بھائی اور3 بہنیں ہیں۔ بہنیں بڑی ہیں مسئلہ یہ ہے کہ بہن کی شادی میں رکاوٹ ہے۔ کوئی مناسب رشتہ نہیں آرہاہے ان کی عمر34 سال ہو چکی ہے اس کے علاوہ ہرکام میں رکاوٹ آرہی ہے۔براہ کرم اس مسئلے کا مناسب حل بتائیں کہیں جادو وغیرہ تو نہیں ہوا ؟,<p>محترم فیصل صاحب! بہن کے رشتے کے لیے ظاہری اسباب بھی اختیار کیے جائیں دوست واحباب سے تذکرہ ہو کہ مناسب رشتہ ہوتو ہمارے پاس بھیجا جائے،اس کے ساتھ احکام شریعت خصوصاً نماز کی پابندی کا اہتمام کریں اور بعد ازنماز دعاکریں انشاء اللہ بہت جلد رشتہ آنے کے ساتھ دیگر مسائل حل ہوجائیں گے۔ فقط واللہ اعلم</p>,143101200462,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('مسنون دعائیں', 'musnoon-duayen')"
01-01-2010,https://www.banuri.edu.pk/readquestion/talaq-denay-say-qabl-musalahat-ki-koshish-ki-sharee-haysiat/01-01-2010,طلاق دینے سے قبل مصالحت کی کوشش کی شرعی حیثیت,میں اپنے شوہر سے پچھلے ایک سال سے الگ رہ رہی ہوں ، وہ مجھے واپس اپنے ساتھ رکھنا چاہتے ہیں لیکن میں نے ان سے کہا ہے کہ آپ اپنے گھر سے دو لوگوں کو بٹھائیں اور میں اپنے گھر سے ۔ تاکہ وہ مصالحت کی راہ نکالیں ، جس پر میرے شوہر نے مجھے ایک طلاق دیدی ہے، اب ان کا کہنا ہے کہ میں کسی سے کوئی بات نہیں کرونگا تمہیں ساتھ رہنا ہے تو ٹھیک ہے ورنہ عدت ختم ہوتے ہی نکاح ختم ۔ میں آپ سے پوچھنا چاہتی ہوں کہ میرا یہ مطالبہ ناجائز ہےِ یا مجھے کسی کو بیچ میں لائے بغیر اپنے شوہر کے پاس چلے جانا چاہئے جبکہ وہ مجھے بات بات پر طلاق کی دھمکی دیتے ہیں۔ میری رہنمائی فرمائیں۔,<p>صورت مسئولہ میں سائلہ کا مطالبہ شرعا درست ہے۔ اس لیے کہ میاں بیوی میں اختلاف ہوجانے کی صورت میں شریعت مطہرہ نے یہی ترتیب بتلائی ہے کہ ابتداء ً زوجین میں مصالحت کے لیے جانبین کے خیر خواہ لوگ کوشش کریں پھر بھی اگر نباہ کی کوئی صورت نہ نکل سکے تو آخری درجہ میں طلاق کا حق شوہر استعمال کر سکتا ہے اور پھر طلاق دے کر بیوی کو سمجھنے اور اصلاح کا موقع دے اگر مفاہمت ہو جائے تو دوران عدت رجوع کرلے۔ورنہ عدت ختم ہونے ہی عورت آزاد ہوگی، البتہ آئندہ کے لیے دونوں کے پاس واپسی کا راستہ بھی کھلا رہے گا۔ لیکن بہر صورت اب جب سائلہ کا شوہر اس کو طلاق دے چکا ہے۔ اور سائلہ کے پاس گنجائش بھی ہے اس لیے سائلہ کو اگر شوہر سے حسن و سلوک کی توقع ہو اپنا گھر بسانے کی فکر کرتے ہوئے شوہر کے پاس چلے جانا بہتر ہے اور اگر شوہر بھی بات بات پر طلاق کی دھمکی دینے سے باز رہے ، دونوں کی ازدواجی زندگی پر سکون گزر سکے۔ فقط واللہ اعلم</p>,143101200207,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
01-01-2010,https://www.banuri.edu.pk/readquestion/mastorat-ka-bagher-mehram-ke-jamat-men-jana/01-01-2010,مستورات کا بغیر محرم کے جماعت میں جانا,میں آپ سے عورتوں کاجماعت میں نکلنے کے متعلق جاننا چاہتاہوں۔کیا عورتوں کابغیر شوہریا والد کے جماعت میں جانا ٹھیک ہے ؟شریعت کیا کہتی ہے اس بارے میں ؟,<p>عورتوں کا جماعت میں نکلنا اگر بغرض تبلیغ ہے توشریعت نے انہیں اس کا مکلف نہیں ٹہرایا ، یہ تکلیف مالایطاق ہے۔ اس لیے محرم یا بغیر محرم کے تبلیغی سفرکرنا جائز نہیں ہے۔ فقط واللہ اعلم</p>,143101200463,banuri,"('حقوق و آدابِ معاشرت', 'huqooq-muashret')","('آدابِ معاشرت', 'akhlaq-aadab')","('شعر و شاعری', 'sher-o-shairi-wa-z-o-nasehat')"
01-01-2010,https://www.banuri.edu.pk/readquestion/aurat-talaq-k-kitne-arsay-bad-nikah-kar-sakti-hay/01-01-2010,عورت طلاق کے کتنے عرصہ بعد نکاح کرسکتی ہے؟,عورت طلاق کے کتنے عرصہ بعد دوسرا نکاح کرسکتی ہے؟,<p>طلاق کی مقررہ عدت ﴿جو کہ حائضہ کے لیے تین ماہواری ، غیر حائضہ کے لیے تین ماہ اور حاملہ کے لیے وضع حمل ہے﴾گزرنے کے بعد عورت کسی دوسری جگہ نکاح کرسکتی ہے ۔ فقط واللہ اعلم</p>,143101200208,banuri,"('طلاق', 'talaaq')","('عدت', 'iddat')","('عدت', 'iddat')"
01-01-2010,https://www.banuri.edu.pk/readquestion/tablighi-jamat-per-eitiraz-or-unka-jawab/01-01-2010,تبلیغی جماعت پر اعتراض اور انکا جواب,میں نے ایک شخص کو رائیونڈ کی اجتماع میں جانے کی دعوت دی، مگر اس صاحب نےآگے سے جواب دیا کہ اگر مجھے چند سوالوں کا جواب ملیں گی تو جاؤں گا اور ایک عدد سوالوں کی لسٹ تھما دیا جس میں دس سوال ہیں ۔ اب وہ سوال پڑھ کر میں خود بھی چکرا گیا ہوں ،برائے مہر بانی مجھے ان سوالوں کا قرآن و حدیث کی دلائل کے ساتھ جواب دے دیں اب ان سولوں منے مجھے کافی پریشان کر کے رکھ دیا ہے۔ فضائل اعمال کی جگہ قرآن پاک ، صحیح بخاری اور صحیح مسلم کا درس کیوں نہیں دیا جاتا جو کہ صحیح ترین کتب ہیں ؟ کل وقتی کارکنان امراءاور بیرون کے لیئے وفود کا خرچہ کہاں سے آ تا ہے۔ نیز اجتماع کا خرچہ کہاں سے آتا ہے۔حالانکہ تبلیغی جماعت کوئی چندہ اکٹھا نہیں کرتی اور رسول اللہ صلی اللہ علیہ وسلم نے تقریباً ہر جنگ سے پہلے صحابہ کرام رضی اللہ تعالی عنہ سے مالی اعانت لی ؟ تبلیغی جماعت کے ساتھ کتنا وقت لگانے سے ایک مسلمان قرآن اور حدیث سمجھنے کے قابل ہو جاتا ہے ؟ مضبوطی ایمان کے لیے کتنا عرصہ درکار ہے؟ عربوں کو ریاض الصالحین اور عجمیوں (پاکستانی ،ہندوستانی وغیرہ)کو فضائل( فضائل اعمال،صدقات،حج،درود ۔۔) کی کتابیں کیوں پڑھائی جاتی ہیں؟6 فضائل اعمال کا عربی ترجمہ کیوں نہیں ہوا؟ کیا تبلیغی جماعت دیوبندیوں میں بھی ایک فرقہ ہے؟ ترجمة القرآن سیکھنے اور سکھانے سے کیوں روکا جاتاہے؟ تبلیغی جماعت کا دعوی ہے کہ سب ٹھیک ہے تو تہتر میں سے کون سا فرقہ جنت میں جائے گا؟ رسول اللہ صلی اللہ علیہ وسلم نے جہاد کے لئے جماعتیں روانہ کیں کیا تبلیغی جماعت نے کبھی اس سنت پر عمل کیا یا ان کا ابھی مکی دور ہی مکمل نہیں ہوا ؟ تبلیغی جماعت کے ارکان جہاد سے کیوں جی چراتے ہیں؟ حالانکہ ان کی تعداد لاکھوں میں ہے ۔کشمیری ، فلسطینی ،عراقی ،افغانی مائیں بہنیں مدد کے لئے پکار رہی ہیں۔مسلمانوں کی عزت و ناموس لٹ رہی ہے اور یہ حضرات لوٹا،بستر اٹھائے تبلیغی مشن پرکیوں روانہ ہوتے ہیں حالانکہ یہ وقت ہتھیار اٹھانے کا ہے؟مسلمان مجاہد جہاں جاتا تھا وہاں اسلام کی تبلیغ کا کام بھی کرتا تھا۔تبلیغ کا یہ طریقہ کیوں نہیں اپنایا جاتا؟ جہاد فرض ہے چاہے ناگوار گذرے “کتب علیکم القتال وھوکرہ لکم وعسی ان تکرھوا شیئا وھو خیر لکم وعسی ان تحبوا شیا وھو شر لکم وااللہ یعلم وانتم لا تعلمون (سورہ البقرہ 2 / 216)ترجمہ:۔ تم پر قتال فرض کیا گیا ہے حالانکہ وہ تمہیں ناگوار گذرتا ہے۔ہو سکتا ہے کہ ایک چیز کو تم ناگوار سمجھو اور وہی تمہارے لئے بہتر ہو اور ہو سکتا ہے ایک چیز تمہیں پسند ہو اور وہی تمہارے لئے بری ہو۔اللہ جانتا ہے اور تم نہیں جانتے۔,"<p>صور ت مسئولہ میں فضائل اعمال حضرت شیخ الحدیث مولانا زکریا صاحب ؒ کی تالیف ہے یہ کتاب اردوزبان میں لکھی گئی ہےاس کتاب کے لکھنے کا مقصود یہ ہے کہ اعمال کے فضائل اور گناہ کے ارتکاب پر وعیدیں بیان کئے جائیں تاکہ لوگوں کے ذہن میں اعمال کی اہمیت اور گناہوں سےبچنے کا شعور پیدا ہو کہ لوگ اعمال کرنے لگ جائیں اورگناہوں سے اجتناب کرنے لگ جائیں ۔ اس کتاب کا مقصد احکام اور مسائل کو بیان کرنا نہیں ہے اس لیے کہ اس کتاب میں احکام ،مسائل کے بارے میں کچھ نہیں لکھا گیا ۔ جماعت دعوت تبلیغ کا مقصود چونکہ لوگوں کو اعمال پر لگانا اور گناہوں سے بچانے کی کوشش کرنا ہے ،احکام و مسائل بتا نا نہیں اس لیے وہ اپنےتعلیمی حلقوں میں اسی کتاب کو سامعین کے سامنے بیان کرتے ہیں۔رہاقرآن کریم ،صحیح بخاری اور صحیح مسلم کا درس تو چونکہ ان کتابوں میں احکام ومسائل بیان کیے گئے ہیں اور اس کے درس کے لیے علم کی ضرورت ہے یہ ہر تبلیغی کارکن کے پاس نہیں اور نہ ہی جماعت تبلیغ کا مقصود احکام کا بیان ہے بلکہ فضائل سن کر احکام سیکھنے کے لیے علماء کرام کی طرف رجوع کا مشورہ دیتے ہیں اس لیے اپنی مجلسوں میں ان کتابوں کادرس نہیں دیتے۔ دوم یہ کہ فضائل اعمال نامی کتاب میں جوفضائل بیان ہوئےہیں وہ قرآن کریم کی آیتوں اور احادیث رسول جو مختلف کتابوں مثلاً بخاری ،مسلم،ابوداؤد وغیرہ میں موجود ہیں ،ان سے لیے گئے ہیں تو یہ قرآن اور حدیث سے ہٹ کر تو نہیں۔ 2۔بیرونی یا اندرونی جماعتیں جو تبلیغ دین کا کام کرتی ہیں یہ جماعتیں اپنے خرچے اور اپنے وسائل پرچلتی ہیں کسی سے تعاون نہیں یہی معاملہ اجتماع کا ہے ۔ مسلمان باہمی تعاون سے اس نظام کو سنبھالتے ہیں اور اس کے اخراجات اٹھاتے ہیں۔ 3۔جیسے پہلے بتایا گیا ہے کہ اس جماعت کا مقصد ثواب کے کاموں کی ترغیب اور گناہ کے کاموں سےبچنے کی تلقین ہے ،درس وتدریس ،تعلیم تعلم نہیں ،اس لیے یہ سوال بے محل ہے ،ہاں اس جماعت کے ساتھ جڑجانے سے علم دین کے حصول کا جذبہ اس میں پیدا ہوتاہے ،اہلِ علم سے تعلق پیدا ہوجاتا ہے جس کی وجہ سے دین کے بارے میں کافی حد تک معلومات ہوجاتی ہیں باقی قرآن و حدیث کا سمجھنا انسان کے اپنے فہم و فراست پر مبنی ہے اگر انسان علم دین کے حصول میں لگ جائے ،صاحبِ فہم و فراست ہو اور اللہ تعالیٰ کی مشیت ہو تو وہ بہت جلد قرآن و حدیث کو سمجھنے لگ جاتا ہے اس کے لیے کوئی وقت یا زمانہ متعین نہیں ۔ 4۔اس کے لیے کوئی وقت مقرر نہیں ۔ 5۔""فضائل اعمال""چونکہ اردوزبان جاننے والوں کے لیے لکھی گئی ہے اس میں احادیث کا ترجمہ لکھا گیاہے جبکہ ""ریاض الصالحین""عربی زبان میں سے ہے اور اہلِ عرب عربی زبان کو آسانی سے سمجھتے ہیں اور دونوں کتابوں میں اعمال کے فضائل اور معاصی کے ارتکاب پر وعیدوں کا تذکرہ ہے ،اس لیے اہلِ عرب کو ""ریاض الصالحین ""اور اہل عجم کو"" فضائل اعمال"" سے تعلیم دی جاتی ہے۔ 6۔یہ تو امت کی ذمہ داری ہے کہ وہ کرے کوئی کرنا چاہے تو کسی کی طرف سے پابندی نہیں۔ 7۔ ""تبلیغی جماعت""یا دیوبند مکتبہ ٔ فکر کوئی فرقہ نہیں ہے ،اہل سنت والجماعت ہے جو کہ اہل حق کی جماعت ہے ،دین کی تبلیغ وترویج اپنی ذمہ داری سمجھتےہیں اسی پر عمل پیرا ہیں ۔ 8۔آج تک انہوں نے نہ قرآن کریم کے سیکھنےسے روکا ہے اور نہ ہی اس کے ترجمہ وتفسیر سے بلکہ جماعت دعوت و تبلیغ میں جڑنے سے قرآن کریم کے سیکھنے کا شوق پیدا ہوجاتا ہے ۔علم دین کے احکا م و مسائل سے تعلق پیدا ہوجاتا ہے ،پھرقرآن کریم ،احادیث اورت احکام و مسائل سیکھنے کی کوشش کرتے ہیں۔ 9۔ کبھی بھی یہ نہیں کہا کہ سب ٹھیک ہے ،اگر یہ کہتے تو پھر دعوت و تبلیغ کا کام کیوں کرتے ،لوگوں کو برائیوں سے نکا ل کر خیرو بھلائی کی طرف کیوں لاتے ، ہاں دین کی طرف راغب کرنے میں وہ اپنی حکمت عملی کے تحت میانہ روی اختیار کرتے رہتے ہیں ۔ 10۔اس جماعت نے کسی کو منع نہیں کیا ہے اور نہ ہی ان کا یہ نظریہ ہے ۔کتنے افراد ایسے ہوں گے جو جہاد کے شعبے سے وابستہ ہوں گے ۔ دوم یہ کہ دین کے کئی شعبے ہیں تدریس ،تبلیغ ،جہاد وغیرہ ہرشعبہ اپنی جگہ صحیح ہے ۔ہر شعبہ کا اپنا کام ہوتاہے ،نہ تمام افراد تدریس سے وابستہ ہوسکتے ہیں اور نہ ہی دعوت و تبلیغ سے اور نہ ہی جہاد سے لہٰذا یہ کہنا کہ جماعت دعوت و تبلیغ نے کوئی جماعت جہاد کے لیے روانہ نہیں کی ایک غیر معقول بات ہے۔ 11۔ اس کا جواب ہو گیا ہے۔ فقط واللہ اعلم</p>",143101200464,banuri,"('علوم و فنون', 'uloom-funoon')","('امر بالمعروف و نہی عن المنکر', 'tableegh-tadrees')","('امر بالمعروف و نہی عن المنکر کا حکم', 'amar-bil-maroof-wa-nahi-anil-munkar-ka-hukum')"
01-01-2010,https://www.banuri.edu.pk/readquestion/dil-may-talaq-ka-sochna/01-01-2010,دل میں طلاق کا سوچنا,میں آپ سے یہ پوچھنا چاہتاہوں کہ اگرکوئی دل میں یہ سوچے کہ میں نے اپنی بیوی کو طلاق دیدی ہے یابارباراس قسم کا خدشہ ذہن میں آئےتواس بارے میں کیا حکم ہے؟,<p>جب تک زبانی یا تحریری طورپرطلاق نہ دی جائے صرف اس طرح سوچنے سےطلاق واقع نہیں ہوتی۔ فقط واللہ اعلم</p>,143101200209,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
01-01-2010,https://www.banuri.edu.pk/readquestion/jannat-men-burai-ka-tassawur/01-01-2010,جنت میں برائی کا تصور,اگرجنت خوشیاں پانے کی جگہ ہے توپھرجولوگ برائی کرنے سےخوشی محسوس کرتے ہیں کیاانہیں جنت میں برائی اختیار کرنے کی اجازت ہوگی۔,<p>واضح رہے کہ یہ بات اپنی جگہ درست ہے کہ جنت میں جس چیزکی انسان کو خواہش ہوگی اللہ تعالیٰ کی طرف سے فوراًپوری کردی جائے گی لیکن جنت میں ایسی چیزوں کی خواہش نہیں ہوگی جوفطرت کے خلاف ہوجیسے زناء،حسد،جھوٹ وغیرہ بلکہ جنتی ان تمام برائیوں سےپاک صاف ہوکرہی جنت میں داخل ہوں گے اس لیے صورت مسئولہ برائی کرنے والوں کی طبیعت سے برائی کا مادہ ختم کرکے ہی انہیں جنت میں بھیجا جائے گاجس کی بناء پر ان کو برائی کی طرف میلان اوراس کی خواہش ہی نہیں ہوگی بلکہ اللہ تعالیٰ اس کے علاوہ اورکئی طریقوں سے خوشی کا سامان مہیا فرمائیں گے جن میں سب سے بڑی خوشی دیدارخداوندی کی دولت ہے جو ہر جنتی کو حاصل ہوگی۔ فقط واللہ اعلم</p>,143101200465,banuri,"('ایمان و عقائد', 'aqaed')","('اسلامی عقائد', 'islami-aqaed')","('قیامت اور علاماتِ قیامت', 'qiyamat')"
01-01-2010,https://www.banuri.edu.pk/readquestion/4-martaba-talaq-denay-ka-hukum/01-01-2010,چارمرتبہ طلاق دینے کا حکم,کیا فرماتے ہیں اس مسئلے کےبارے میں مقدرخان نے اپنی بیوی سعیدہ نازکواپنی دوبالغ بیٹیوں اورسالی کے روبرچارمرتبہ یہ الفاظ کہے تجھےطلاق ہے اس واقعہ کےبعد سعیدہ ناز اپنی بیٹیوں سمیت بھائی کےگھرچلی گئی ، شریعتِ اسلامی کی روشنی میں راہنمائی فرمائیں کہ مذکورہ صورت میں طلاق واقع ہوگئی ہے؟اورسعیدہ ناز اوراس کی بیٹیوں کے لیے کیا حکم ہے؟,<p>صورت مذکورہ کے مطابق مسماۃ سعیدہ ناز کو تین طلاقیں واقع ہوچکی ہیں اورمسماۃ سعیدہ نازاپنےشوہرمقدرخان پرحرمت مغلظہ کے ساتھ حرام ہوچکی ہے، مطلقہ اپنے شوہرکے گھرعدت، تین ماہواری گذارکردوسری جگہ نکاح کرنے میں آزاد ہے۔ فقط واللہ اعلم</p>,143101200210,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('تین طلاق', 'teen-talaqayn')"
01-01-2010,https://www.banuri.edu.pk/readquestion/jashne-wiladat-or-iska-hukum/01-01-2010,جشن ولادت اور اسکا حکم,1۔ جشنِ ولادت کے بارے میں مفتیان کرام کیا فرماتے ہیں ؟2۔نیز جشنِ ولادت کی مختصراً تاریخ بھی بتائیں کہ یہ کیسے شروع ہوا؟3۔ہمارے یہاں ایک واقعہ ابولہب کے متعلق بیان کیا جاتاہے جواس نے حضرت محمد صلی اللہ علیہ وسلم کی پیدائش کا سن کر باندی کوآزاد کیا تھاتواس کے اس عمل کی وجہ سے اس پر پیروالے دن عذاب میں تخفیف کی جاتی ہے ؟4۔اس کی سند اورکیا یہ واقعہ جشنِ ولادت کے لیے دلیل بن سکتاہے ؟,"<p>صورت مسئولہ میں حضوراکرمﷺ کی پیدائش کے دن جشن منانااسلامی تعلیم کا حصہ نہیں ہے بلکہ اسلامی تعلیمات کے خلاف ہے۔ حضوراکرمﷺ نےاپنی پیدائش کے دن جشن نہیں منایا اورصحابہ کرامؓ،تابعین،تبع تابعین، ائمہ مجتھدین نے بھی اس کو کبھی نہیں منایابلکہ یہ ساتویں صدی ہجری کا پیداوار ہے۔ 2۔"" ابوسعید مظفرالدین ابن الأربل"" نامی ساتویں صدی ہجری کے بادشاہ نے اس کی ابتدا کی تھی۔ اس دن وہ لوگوں کو جمع کرکے جلسہ منعقدکرتاتھا۔زمانہ کے ساتھ اس میں اوربہت ساری بدعات شامل ہونے لگیں اورہمارے زمانے میں توجلوس جلسہ وغیرہ سے لوگوں کوجوتکلیفیں مل رہی ہیں اللہ تعالیٰ اس سے ہمیں محفوظ رکھے۔ 3۔آنحضرتﷺ کے چچاابولہب کاآپﷺ کی ولادت باسعادت کی خوشی میں اپنی باندی"" ثویبہ"" کو آزاد کرنااور اس کی بدولت ان پرہرپیر کے دن عذاب میں تخفیف کاہوجانا بعض ضعیف روایتوں سے ثابت ہے۔ (فتح الباری،ص144،ج،9۔۔۔البدایۃ والنھایۃ،ص،273،ج،2۔۔۔۔زرقانی،ص،137،ج،1) 4۔ شرعاً اس کو جشن ولادت کے لیے دلیل نہیں بناسکتے ۔حضرت ابوطالب کے متعلق صحیح روایت سے ثابت ہے کہ حضوراکرمﷺ کی سفارش کی وجہ سے جہنم کی آگ صرف ان کی ایڑیوں تک پہونچے گی۔ اگرسفارش نہ ہوتی توآگ کا احاطہ پورے جسم پرہوتاتوکیا اسے بھی جشن ولادت کے لیے دلیل بنائیں گے ؟ فقط واللہ اعلم</p>",143101200466,banuri,"('ایمان و عقائد', 'aqaed')","('بدعات اور رسوم', 'bidaat-rasoomat')","('بدعت اور اس کی اقسام', 'bidaat-aur-us-ki-aqsaam')"
01-01-2010,https://www.banuri.edu.pk/readquestion/talaq-waqay-hojati-hay/01-01-2010,طلاق واقع ہوجاتی ہے,1۔ میں یہ جاننا چاہتاہوں کہ کیا عورت کو تیسری طلاق دی جائےاوربچہ چھوٹاہومثلاً ماں کا دودھ پیتاہو توطلاق ہوجاتی ہے؟2۔ اگرعورت حمل سےہوتب بھی تیسری طلاق دی جائے توہوجاتی ہے یانہیں؟مہربانی فرماکران کاجواب تفصیل اورفتویٰ کےساتھ بتادیں اوراگرکوئی صورت جس میں تیسری طلاق نہیں ہوتی ہو تووہ بھی بتادیں۔,<p>عورت کو کسی بھی حالت میں طلاق دی جائےخواہ وہ پہلی ہو یاتیسری وہ واقع ہوجاتی ہے۔ استثناء کی یعنی طلاق واقع نہ ہونے کی کوئی صورت نہیں ہے۔ فقط واللہ اعلم</p>,143101200211,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
01-01-2010,https://www.banuri.edu.pk/readquestion/darhi-ke-pani-se-mutalik-ek-shube-ka-izala/01-01-2010,داڑھی کے پانی سے شفاء کے متعلق ایک شبہ کا ازالہ,میرا سوال یہ ہے کہ ہمارے علاقے میں کچھ لوگوں کا خیال ہے کہ جس بندے کی داڑھی بچپن سے نکلی ہواور اس نے شیو نہ کی ہواگراس کی داڑھی کا پانی کسی مریض کو پلایا جائے تو اس کو شفا مل جاتی ہے ؟یہ کیا کہیں سے ثابت ہے یا کہ اک رواجی عمل ہے ؟,<p>لوگوں کے خیالات اور تصورات ہیں ،شریعت کا حکم نہیں ۔ اور نہ ہی شریعت نے بطورِ علاج تجویز کیا ہے ۔ فقط واللہ اعلم</p>,143101200467,banuri,"('حظر و اباحت', 'mamnooaat-mubahat')","('تعویذات / عملیات', 'taweezat-amlyat')","('تعویذ ، دم درود کی حقیقت و احکام', 'taveez-dam-durood-ki-haqiqat-o-ahkam')"
01-01-2010,https://www.banuri.edu.pk/readquestion/talaq-waqay-hogai/01-01-2010,طلاق واقع ہوگئی,ایک ماہ پہلے گھرمیں کسی بات پرجھگڑا ہوا، میں نےغصے کی حالت میں بیوی سے کہاکہ اگرمیری اجازت کے بغیرگھرسےنکل گئیں توتم کو3 طلاق ہوگی۔ کچھ دنوں بعدمیری والدہ نے میری اجازت کے بغیرکہیں بھیج دیا۔دوسری بات یہ کہ اگرمیرابہنوئی ہمارے گھرآگیاتوتم کو 3طلاق ہوگی۔بہنوئی ابھی تک نہیں آیا۔ اب اس کے جانے سے طلاق ہوگئی ؟اگرہوگئی توکتنی ؟اگربہنوئی آگیا توکیاطلاق ہوگی ؟اگرمیں شرط واپس لے لوں۔ برائے کرم تفصیل سے جواب دیں۔,<p>سائل کی اہلیہ پہلی مرتبہ جب سائل کی اجازت کےبغیرگھرسے نکل گئی تھی تواسی وقت اس پرتین طلاق واقع ہوچکی ہیں۔ سائل کی بیوی اس پرحرام ہوچکی ہے۔ اب رجوع یادوبارہ نکاح کی کوئی صورت نہیں ہے۔ الایہ کہ وہ عورت اپنی مرضی سےکہیں اورشادی کرلے اوردوسرے شوہرسےوفات یاطلاق کی صورت میں علیحدگی ہوجائےاورعدت کے بعددوبارہ سائل کےنکاح میں اجنبی عورت کے طورپرآناچاہےتواس کی گنجائش ہے۔ یہ بھی واضح رہے کہ شوہراگرایک بارطلاق کو کسی شرط کے ساتھ معلق کردے توپھراس کوواپس لینے کی کوئی گنجائش نہیں ہوتی۔ فقط واللہ اعلم</p>,143101200212,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
01-01-2010,https://www.banuri.edu.pk/readquestion/mehr-muajl-o-mujil-or-iski-taeen-se-mutaalik-hukum/01-01-2010,مہر معجل وموٗجل اور اسکی تعیین سے متعلق حکم,"نکاح کے مہر کے سلسلے میں لڑکے اورلڑکی کے ولی کے درمیان یہ طےپاتاہےکہ مہرکی رقم ,00050 ہےاور لڑکے کی مرضی کہ اتنی رقم نقد دے یا اس قیمت کا کوئی تحفہ یعنی زیور وغیرہ۔مزید یہ کہ نکاح اورلڑکی کی رخصتی میں ۳، ۴ ماہ کا وقفہ ہے رہنمائی فرمائیے کہ۱۔ مہر اگر رخصتی کےفورا بعد ادا کیا جائے تو یہ معجل کہلائے گا یا مؤجل؟۲۔ نکاح کے موقع پر ایجاب کےالفاظ میں مہر کی رقم بولنا کافی ہوگا یا اس شے کا نام لینا ضروری ہوگا جو مہر کےطور پر دی جارہی ہے؟",<p>۔صورت مسئولہ میں رخصتی کے فوراً بعد مہرادا کیا جائے تو یہ معجل (نقد)مہر کہلائے گا۔ 2۔ بوقتِ نکاح مہر کے تعیین کی جائے اگر مہربصورت رقم دی جارہی ہے تو رقم کی مقدار اور نوعیت مثلاً دس ہزار پاکستانی روپے ،واضح کیاجائے اور اشیاء کی صورت میں چیز کو واضح کیا جائے۔ فقط واللہ اعلم</p>,143101200468,banuri,"('نکاح', 'nikah')","('مہر', 'meher')","('مہر کا حکم', 'mehr-jehez-barat')"
01-01-2010,https://www.banuri.edu.pk/readquestion/talaq-waqay-nahi-hoi/01-01-2010,طلاق واقع نہیں ہوئی,میری اورمیری بیوی میںبہت دفعہ تلخ کلامی ہوتی رہتی ہےجوکہ بعدمیںصلح کرلیتے ہیں کبھی وہ اورکبھی میں بہت دفعہ کہتے رہتے ہیں سنبھالو اپنےبچےمجھے نہیں رہناتمہارے ساتھ اپنے بچوں کوبھی خودپالو میں جارہی ہوں سب کچھ چھوڑکراوربہت دفعہ وہ ایسا کرنے کی بھی کوشش کرچکی ہےمگرمیں ان منع کرکےروک لیتاہوں۔ ہماری شادی کو 23سال سے زیادہ کا عرصہ ہوگیاہےاورہماری دوبیٹیاں بھی ہیں۔کل رات کو بھی کچھ ایسی ہی باتوں سےوہ پھرناراض ہوگئی مگرمیں بھی بارباران کومناکرتھک چکاتھا، میں نے ان کوکہا جہاں جاناچاہتی ہوچلی جاؤ میری طرف سےتم کوآزادی ہے میں نہیں روکوں گا،مگرپھران کواحساس ہواکہ وہ غلط تھیں اورانہوں نے مجھے منالیااوربات ختم ہوگئی کیا ایسا کہنے سےکہ تم میری طرف سےآزاد ہوجہاں جاناچاہوچلی جاؤ۔کیاطلاق ہوجاتی ہے؟ ہم دونوں بہت پریشان ہیں برائے کرم ہماری رہنمائی فرمائیں۔,<p>سائل کااپنی اہلیہ سےدوران جھگڑایاتلخ کلامی میں یہ الفاظ کہناکہ جہاں جاناچاہتی ہوچلی جاؤ میری طرف سےتم کوآزادی ہے میں نہیں روکوں گا۔ توسوال سے ظاہراً لگ رہاہےباہر جانےسے شوہرروک رہاہے، طلاق سے آزادی نہیں دے رہا اس لیے ان الفاظ سے طلاق واقع نہیں ہوئی۔ فقط واللہ اعلم</p>,143101200213,banuri,"('طلاق', 'talaaq')","('وقوع طلاق وعدم وقوع طلاق', 'wuqoo-e-talaq-o-adme-wuqoo-e-talaq')","('طلاق - وقوع اور عدم وقوع', 'talaq-wuqo-or-adm-e-wuqo')"
01-01-2010,https://www.banuri.edu.pk/readquestion/nazar-utarne-ka-masnon-tareeka/01-01-2010,نظر اتارنے کا مسنون طریقہ,ایک آدمی اگر اپنی نظر اتارنا چاہے تو شرعی لحاظ سے اس کا مستند اور مسنون طریقہ کیا ہے؟,<p>جس کو نظرِبد لگ جائے تواس کو رسول اللہ صلی اللہ علیہ وسلم کے اس قول مبارک سے دم کیا جائے : بسم االلہ اللہم اذھب حرھا وبردھا ووصبھا ترجمہ :اللہ کے نام پر،اے اللہ تواس (نظربد)کے گرم وسرد کو اوردکھ درد کو دورکردے ۔ اس کے بعد یہ کلما ت کہے : قم باذن اللہ ترجمہ : اللہ کے حکم سے کھڑا ہو جا ۔(حصن حصین ) فقط واللہ اعلم</p>,143101200469,banuri,"('علوم و فنون', 'uloom-funoon')","('دعائیں، اوراد اور وظائف', 'adeya-azkar')","('مسنون دعائیں', 'musnoon-duayen')"
