issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-09-15,https://almuftionline.com/2021/09/15/5351/,کن کاموں اور باتوں سے انسان کافر ہوتا ہے؟,"<p>مفتی صاحب! مجھے تفصیل سے جاننا ہے کہ حقیقی طور پر ایک مسلمان پرکفر کا حکم کب لگتا ہے؟ میں نے جب سے اس بارے میں کچھ مسائل پڑھے ہیں، بہت پریشان رہتی ہوں،آج کل تقریباً تمام مسلمان ان مسائل سے ناواقف ہیں، میں نے جب سے کفریہ کلمات کے بارے میں پڑھا ہے، بہت فکر لاحق ہو گئی ہے، مجھے ایسا لگتا ہے کہ شاید ہی کوئی مسلمان ہو جس کا ایمان محفوظ ہو گا، ورنہ تو سب کا ایمان خطرہ میں لگتاہے، لاعلم لوگ دین کے احکامات میں ایک دوسرے سے بحث و مباحثے کر رہے ہوتےہیں،نا واقفیت کی بنا پرغم وغصے میں کفریہ قسم کے الفاظ بول دیتے ہیں، کسی گناہ کے بارے میں غصے میں بول دیتے ہیں ""یہ گناہ نہیں ہے۔""نماز پڑھنے کا بولوتو کہ دیتے ہیں ""نہیں پڑھتے"" -اس طرح بہت سے کلمات وغیرہ۔</p><p>میرے ذہن میں اس بارے میں بہت سے سوالات آتے ہیں:</p><p>۱۔کیا کفریہ کلمات کے کہنے سے مسلمان دائرہ اسلام سے خارج ہو جاتا ہے جبکہ وہ دل سے ضروریات دین کا انکار نہ کرتا ہو،بلکہ غصہ, یا مزاق میں ایسا کلمہ بول دے،کیونکہ میں نے ایک عالم سے سنا کہ ان کلمات سے حقیقت میں کفر لازم نہیں آتا۔</p><p>۲۔لزوم کفر اور التزام کفر سے کیا مراد ہے؟آسان الفاظ میں سمجھا دیں۔</p><p>۳۔اگر کوئی مسلمان کفریہ کلمات بول دے مگر نا واقفیت کی بنا پر تجدید نکاح نہ کرے تو اولاد کا کیا حکم ہو گا؟</p><p>۴۔ایسے لوگ جو بالکل ان پڑھ اور جاہل ہوتے ہیں جیسے دیہاتی, خانہ بدوش وغیرہ ان کے لئے کیا حکم ہو گا؟ کیا ان کی جہالت عذر ثابت ہو گی؟جبکہ ایسے لوگ ان مسائل میں اکثر لاپرواہی دکھاتے ہیں۔</p><p>۵۔خدانخواستہ اگر کوئی شخص لاعلمی کی بناء پر تجدید ایمان اور تجدید نکاح کئےبغیر فوت ہو گیاتو اس کا شمار کن لوگوں میں ہو گا؟</p><p>مفتی صاحب میرے والد صاحب اور بعض گھر والے ایسے کلمات بول دیتے ہیں جس سے مجھے ان کے ایمان کی بہت فکر لاحق ہو جاتی ہے،مجھے سمجھ نہیں آتی، میں ان سب کو کیسے سمجھاوں ،کیونکہ نہ تو میں کوئی عالم ہو ں،جو میری بات کوئی سنے گا، اس کے علاوہ میں خود بھی اس بارے میں زیادہ علم نہیں رکھتی، ایسا نہ ہو کہ میرےسمجھانے پر فتنہ وفساد برپا ہو اور گھر والے ٹینشن میں مبتلا ہو جائیں، مجھےکوئی مشورہ دیں، میں سب کو کیسے اس بارے میں آگاہی دوں،کوئی آسان فہم لٹریچر،بیان وغیرہ ہو تو حوالہ دے دیجیے. تاکہ تمام شکوک و شبہات دور ہو جائیں۔</p><p><span dir=""LTR"">.</span>مہربانی فرما کر مجھے تفصیل سے بتائیں کہ مسلمان پر حقیقی معنوں میں کفر کاحکم کب ثابت ہوتا ہے؟اور کن اعمال کے کرنے سے کفر کا حکم لگتا ہے؟ مجھے اپنی اور اپنے گھر والوں کے ایمان کی بہت فکر رہتی ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اس سوال کا جواب سمجھنے کے لیے ایمان اور کفر کی تعریف اور حقیقت کو جاننا ضروری ہے۔</p><p>ایمان نام ہے تمام ضروریات ِ دین کے جاننے اور دل سے تسلیم و قبول کرنے کا،جبکہ کفر ضروریاتِ دین میں سے کسی ایک کے انکار کو کہا جاتا ہے۔</p><p>پھر کافر ہوجانے کی دو صورتیں ہیں:۱۔التزامِ کفر،۲۔لزومِ کفر</p><p><strong>التزامِ کفر:</strong></p><p>التزامِ کفر یہ ہے کہ جان بوجھ کر عقیدۂ کفریہ کو اختیار کرے یا کسی حکم کا انکار کرے۔</p><p>جان بوجھ کر انکار کی مختلف صورتیں ہیں:</p><p>۱۔صراحۃً(واضح طور پر) انکار کرنا اور جھٹلانا۔</p><p>حقیقی انکار درجِ ذیل صورتوں میں ہوتا ہے:</p><p>الف۔رسول اللہ ﷺ کی رسالت ہی کو نہ مانے۔</p><p>ب۔آپ ﷺ کے کسی ایک بھی حکم کو صراحۃً غلط (خلافِ واقع یا خلاف حقیقت) قرار دے۔</p><p>ج۔کسی مسلمہ طور پر ثابت شدہ(اجماعی) حکم کا جان بوجھ کر انکار کرے۔</p><p>۲۔اپنے قول یا فعل سے دین کے کسی قطعی حکم(جس کا ثبوت کسی بھی درجے میں قطعی اور یقینی ہو یعنی مستحب یا سنت کے طور پر ہو یا فرض وواجب کے طور پر)کا مذاق اُڑانا،توہین و تحقیر کرنا۔</p><p>۳۔عمداً ایسا کام کرنا یا ایسی بات کہنا جو استخفاف (دین میں ثابت شدہ کسی مسلمہ امر کی تحقیر) کی واضح علامت ہو۔</p><p>۴۔اپنی مرضی واختیار سے ایسا اقدام کرناجو دین کی تکذیب (جھٹلانے) کی دلیل اور علامت ہو، مثلاً کافروں کی طرح بتوں کو سجدہ کرنا یا قرآن کو گندگی میں ڈالنا یا کافروں کے مذہبی شعار اپنانا۔</p><p>۵۔بغیر کسی جبر واکراہ کےکسی باطل فرقے کی طرف اپنی نسبت کرنا،مثلاً اپنے کوقادیانی کہنایا لکھنا،لکھوانا ۔</p><p>۶۔ضروریاتِ دین (قطعی و بدیہی احکام) میں سے کسی حکم کی ایسی تاویل کرنا جو اجماع امت کے خلاف اور کھلم کھلا بے بنیاد ہو۔</p><p>ان چھ صورتوں میں سے پہلی صورت حقیقی انکار و تکذیب کی ہے،جبکہ باقی پانچ صورتیں بھی انکار کے حکم میں ہیں، اگرچہ ان میں صاف انکار نہیں۔</p><p><strong>قطعیات وضروریات میں تاویل وانکار کا حکم:</strong></p><p>وضاحت: جن احکامِ شرعیہ کا انکار باعث ِ تکفیر ہے ان کی دو نوعیتیں ہیں:</p><p>1۔قطعی محض،2۔قطعی بدیہی</p><p>قطعی محض:</p><p>وہ احکامِ شرعیہ جن کا ثبوت قرآن و حدیث اور اجماعِ اُمت کے ایسے صریح واضح اور یقینی دلائل سے ہو جن میں کسی قسم کا شبہہ نہ ہو،لیکن اس قدر معروف ومشہور نہ ہوں جس سے ہر خاص و عام  واقف ہو۔</p><p><strong>قطعی بدیہی:</strong></p><p>وہ احکامِ شرعیہ جو مذکورہ بالا مفہوم کے مطابق قطعی ہونے کے علاوہ اس قدر معروف و مشہور ہوں کہ ہر عام و خاص اس سے واقف ہو جیسے: نماز، زکوٰۃ، اذان ، ختم نبوت وغیرہ۔</p><p>قطعی محض کا انکار اس وقت موجب ِ کفر بنتا ہے،جبکہ انکار کرنے والے کو اس کا حکم شرعی ہونا یقینی طور پر معلوم ہو(روح المعانی)اور کسی معتبرذریعے(شرعی دلیل )کے سہارےسےحاصل تاویل کے بغیر انکار کرے،(در مختار)لہذاکسی دلیل کی بنیادپرتاویل یاجہالت(ناواقفیت)غلطی اور بھول کی بناء پر انکار باعث ِ کفر نہ ہوگا،جبکہ قطعی بدیہی کا انکار بہر صورت (خواہ علم ہو نہ ہو) بالاتفاق باعث ِ کفر ہے،نیز قطعی بدیہی کی خلاف ِظاہر تاویل بھی بہر حال(خواہ بظاہرکسی دلیل کا سہارا لے یا کہ نہیں۔)باعث ِ کفر ہے جیسا کہ ختم نبوۃ کے مفہوم میں مرزاقادیانی کا تاویل کرنا۔</p><p>(مزیدتفصیل کے لیے رسالہ""ایمان اور کفر"" تالیف مفتی محمد شفیع رحمہ اللہ  اور رسالہ""ایمان و کفر کا معیار"" تالیف مفتی رشید احمد رحمہ اللہ  ،مندرجہ احسن الفتاویٰ 1/70 ملاحظہ ہو۔)</p><p>حاصل یہ کہ کفر پورے دین اسلام کے صراحۃً انکار ہی کو نہیں کہا جاتا،بلکہ دین اسلام کے قطعی احکام میں سے کسی ایک حکم کا بھی جان بوجھ کر انکار یا استخفاف کرنا خواہ صراحۃً ہو یا دلالۃً یا کسی قطعی بدیہی حکم کی خلافِ ظاہر وبداہت تاویل کرنا یا کسی کافر فرقے کی طرف اپنا انتساب کرنا بھی کفر ہے اور اس سے انسان کافر ہو جاتا ہے۔</p><p><strong>لزومِ کفر:</strong></p><p>لزومِ کفر یہ ہے کہ ان جانے میں ایسے قول یا فعل کا ارتکاب کیا جائے جس سے کفر لازم آئے۔</p><p>چنانچہ بعض دفعہ کفریہ کلمات کے زبان پر لانے سے بھی انسان نادانستہ طور پر شرعاً کافر قرار پاتا ہے۔</p><p>البتہ کسی کلمۂ کفر کو زبان پر لانے کی مختلف صورتیں ہیں،جن کے احکام بھی مختلف ہیں جو مندرجہ ذیل ہیں:</p><p>۱۔حکم شرعی قطعی کا یقینی علم ہو اور عمداً (جان بوجھ کر) زبان پر کلمۂ کفر لایا جائے اور کفر کا ارادہ اور نیت بھی ہو، مثلاً جان بوجھ کر اپنے اختیار سے کلمۂ کفر کہنا۔(یہ در حقیت التزام کفر ہے۔)</p><p>۲۔حکم شرعی قطعی کا علم ہواورعمداً (جان بوجھ کر)زبان پرکلمۂ کفرلائے،اور کفر کا ارادہ نہ ہو،لیکن ساتھ ہی استخفاف کی واضح دلیل وعلامت پائی جائے،مثلاًمزاح یالہوولعب کے طورپرکلمۂ کفر کہنا،ان دونوں صورتوں میں بالاتفاق قائل کو کافر کہاجائے گا۔</p><p>۳۔نہ حکم شرعی قطعی کا علم ہو اور نہ ہی جان بوجھ کر زبان پر لایا اور نہ ہی کفر کا ارادہ ہو، مثلاً: بھول کر زبان سے کلمۂ کفر کہنا۔</p><p>۴۔علم تو تھا،لیکن نہ تو جان بوجھ کر زبان پر لایا ہو اور نہ ہی کفر کا قصد و ارادہ ہو، مثلاً: غلطی سے یا جبراً کسی کلمۂ کفر کا زبان پر لانا۔ ان دونوں صورتوں میں بالاتفاق قائل کو کافر نہیں کہا جائے گا۔</p><p>۵۔جان بوجھ کر زبان پر کلمۂ کفر لایا،لیکن کلمۂ کفر ہونے کا یا حکم ِ قطعی شرعی ہونے کا علم نہ ہو اور نہ ہی قصد اور ارادۂ کفر ہو، مثلاً: جہالت کی وجہ سے کلمۂ کفر بولنا۔</p><p>۶۔علم بھی ہواوربغیر کسی صحیح غرض ( نقل وحکایت)کےجان بوجھ کرزبان پربھی لایاہو،اور کفریہ معنی یاکافرہونے کاارادہ نہ ہویاکافرنہ ہونےکا ارادہ ہو،لیکن ساتھ ہی استخفاف کی کوئی واضح علامت بھی نہ پائی جائے۔مثلاً:صحیح اعتقاد کے باوجود،بلاضرورت جان بوجھ کر کلمۂ کفر بولنا۔</p><p>ان آخری دونوں صورتوں میں اختلاف ہے،بعض کے نزدیک قائل کو کافر کہا جائے گا اور بعض کے نزدیک کافر نہیں اور فتویٰ بھی اسی پر ہے کہ ان صورتوں میں قائل کو کافرتو نہیں کہا جائےگا، البتہ مرتکب کفر ضرور کہا جائے گا۔</p><p>لہٰذا جن صورتوں میں بالاتفاق تکفیر کی گئی ہے ان میں قائل کے لیے تجدید ایمان کے ساتھ تجدید نکاح بھی ضروری ہے،جبکہ جن صورتوں میں تکفیر میں اختلاف ہے ان میں فقط توبہ و استغفار ضروری ہے، البتہ احتیاطاً تجدید ایمان اور نکاح بھی کر لینا چاہیے،کیا خبر کفر واقع ہونا درست ہو۔ اگر تجدید نکاح نہیں کرے گا تو احتیاط پر عمل نہ کرنے کا گناہ ہوگا،لیکن نکاح کو ختم نہیں سمجھا جائے گا۔</p><p><strong>تنبیہ:</strong></p><p>گزشتہ بالا تفصیل اس کلمۂ کفر کے بارے میں ہے جس کا کلمۂ کفر ہونے میں علماء کا اختلاف نہ ہو،لہٰذا اگر کسی کلمہ کے کفریہ ہونے میں اختلاف ہو یا کفریہ ہونا واضح نہ ہو بلکہ صحیح معنی اور مفہوم بھی اس کا بن سکتا ہو اور اس کا قائل کسی قسم کے کفریہ معنی و مفہوم کا ارادہ بھی نہ رکھتا ہو تو ایسی صورت میں اہل فتویٰ کا اتفاق ہے کہ قائل کی تکفیر نہیں کی جائے گی،البتہ ایسے الفاظ سے اجتناب کے ساتھ احتیاطا تجدید نکاح وایمان کی تلقین کی جائے گی۔</p><p>البتہ اگر قائل خود ہی کفریہ معنی کے ارادے کا اقرار کرے تو ایسی صورت میں ایسے قائل کی تکفیر میں کوئی تأمل نہ کیا جائے گا۔</p><p>مذکورہ تفصیل صرف نفس مسئلہ اور اس کی حساسیت کو سمجھانے کے لیے لکھی گئی ہے،لہذا کسی کے قول یا فعل پر اس کی تطبیق صرف ماہر ومستنداہل فتوی ہی کا کام ہے،عوام کےلیےاز خود کوئی فیصلہ کرنا درست نہیں،نیزآپ اپنے گھر والوں کی دینی حوالےسے ذہن سازی کی کوشش کریں،جس کا بنیادی وبہترین طریقہ یہ ہے کہ انہیں کسی مستند عالم وبزرگ کی مجلس میں باقاعدگی سے شریک کرانے کی کوشش کریں یا کم از کم تبلیغ کے عمل سے انہیں وابستہ کرانے کی کوشش کریں اور گھر میں فضائل اعمال اوردیگربزرگوں کے اصلاحی مواعظ کے کتابچوں کی تعلیم کا بھی اہتمام کریں اوردینی مسائل میں بحث ومباحثہ سے قطعی اجتناب رکھیں۔</p>",5351,jameya-tur-rasheed,ایمان وعقائد,کفریہ کلمات اور کفریہ کاموں کابیان
2021-09-14,https://almuftionline.com/2021/09/14/6538/,صرف ایک عورت کی گواہی سے حرمت رضاعت ثابت نہیں ہوتی,<p>نانی نے اپنی نواسی کی شادی اپنی پوتی سے کروائی،رشتہ بھی نانی نے خود کروایا،شادی بھی کروائی،پھر شادی کے ڈھائی سال بعد گپ شپ میں نانی کے منہ سے نکل گیا کہ شاید میں نے اپنی پوتی کو دودھ پلایا ہے،جس کی بنیاد پر اب اس کے نواسے کی بیوی اس کی رضاعی خالہ بنتی ہے،لہذا دونوں کو الگ کردیا گیا، لڑکی کی نانی کے پاس اس پر کوئی گواہ بھی نہیں ہے،لڑکی کے والدین کا بھی یہ کہنا ہے کہ ہمیں نہیں یاد کہ اس نے ہماری بیٹی کو دودھ پلایا ہو۔</p><p>اب اس تفصیل کی روشنی میں نانی کے رضاعت کے دعوے کے بعد ان دونوں کا نکاح باقی رہے گا یا نہیں؟</p><p>واضح رہے کہ نانی کو بھی دودھ پلانے کا یقین بھی نہیں،بلکہ صرف شک کی بنیاد پر اس نے یہ بات کہی ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایک تونانی کے پاس اپنے دعوی پر کوئی گواہ موجود نہیں ہےاور دوسری بات یہ کہ اسے  خود بھی اپنے دعوے پر یقین نہیں ہے،بلکہ محض شک کی بنیاد پر اس نے یہ بات کہی ہے،اس لیے  مذکورہ صورت میں میاں بیوی کا نکاح بدستور برقرار ہے۔</p>",6538,jameya-tur-rasheed,رضاعت کے مسائل,متفرّق مسائل
2021-09-14,https://almuftionline.com/2021/09/14/6304/,وراثت کی مشترکہ دکان چلانے والے بھائیوں کی محنت کا حکم,<p>جو بھائی (وراثت کی) دکان پہ کام کرتے رہے، وہ تنخواہ کا مطالبہ کر سکتے ہیں؟ اب تک جو مشترکہ کاروبار سے کھایا اور خرچہ کیا، اس کا کیا حکم ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر دکان چلانے والے بھائیوں  اور دیگر ورثا کے درمیان کوئی معاہدہ نہیں ہوا تھا تو انہوں نے جتنی مدت ترکہ کی دکان چلائی ہے، انہیں اس کی اجرتِ مثل (عام طور پر ان جیسے افراد اتنی مدت اس طرح کا کام کرنے کی جو اجرت/ تنخواہ لیتے ہوں) ملے گی۔ اگر انہوں نے اس دکان سے دیگر ورثا کے مقابلے میں زیادہ خرچہ کیا ہو یا پیسے لیے ہوں تو وہ زیادہ مقدار ان کی اجرتِ مثل سے منہا ہوگی۔ لیکن اگر انہوں نے بھی اتنا ہی خرچہ کیا جتنا دیگر ورثا پر ہوتا رہا تو پھر وہ ان کی اجرتِ مثل سے منہا نہیں ہوگا۔     </p>",6304,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2021-09-14,https://almuftionline.com/2021/09/14/6303/,اگر چند ورثا ترکہ کے مشترکہ مکانات استعمال کرے تو کرایہ کا حکم,<p>کیا جو بھائی ان مکانوں میں نہیں رہے، وہ دوسروں سے بیس سال کے کرایہ کا مطالبہ کر سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں اگر کچھ  ورثا ترکہ کے مشترکہ مکانات میں خود رہے ہیں، مکانات کسی اور کو کرایہ پر نہیں دئیے، تو دیگر ورثا ان سے گزشتہ مدت کے کرایہ کا مطالبہ نہیں کر سکتے۔ اب حکم یہ ہے کہ <span dir=""RTL"">اولًا تو ترکہ کو جلد از جلد تقسیم کرنا چاہیے، لیکن اگر ترکہ کی تقسیم فوری طور پر نہ ہو اور دیگر ورثا آئندہ کے لیے  ان سے اپنے حصے کا کرایہ لینا چاہیں تو ایک متعین کرایہ طے کر کے لے سکتے ہیں۔  </span></p>",6303,jameya-tur-rasheed,شرکت کے مسائل,مشترک چیزوں سے انتفاع کے مسائل
2021-09-14,https://almuftionline.com/2021/09/14/6302/,ترکہ کے مشترکہ مکانات میں بعض ورثا کی ذاتی تعمیر کا حکم,<p>(وراثت کے) دونوں مکانوں میں تین بھائیوں نے اپنی مرضی سے کچھ تعمیرات کیں، کیا اب وہ بھی (میراث میں) تقسیم ہوں گی، یا وہ اس کی قیمت باقیوں سے لیں گے، یا وہ اسے اکھاڑ سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں تین بھائیوں نے ترکہ کے مکانات میں اپنے لیے جو تعمیرات کی ہیں، وہ ان کی ذاتی ملکیت ہے۔ لہٰذا: </p><p>(الف)۔۔۔ اگر یہ مکانات حسی طور پر تقسیم ہوں تو اگر ان تین بھائیوں میں سے ہر ایک کی تعمیر، میراث میں اس کو ملنے والے حصے میں آتی ہے، تب تو بہت اچھی بات ہے، وہ ان تعمیرات سمیت اپنے اپنے حصے کے مالک ہوں گے۔ لیکن اگر ان کی تعمیرات دوسرے ورثا کے حصوں میں آئیں، تو جس بھائی کی تعمیر جس دوسرے وارث کے حصے میں آئے، وہ بھائی اس وارث کی رضامندی سے وہ تعمیر اسے بیچ سکتا ہے، اگر اس حصے کا مالک وارث وہ تعمیر نہ لینا چاہے تو وہ تعمیر کے مالک کو تعمیر اکھاڑنے پر مجبور کرسکتا ہے، اور اگر تعمیر اکھاڑنے سے اس کے حصے کو نقصان پہنچتا ہو تو پھر وہ تعمیر کے مالک کو ملبہ کی قیمت دے کر تعمیر خود لے سکتا ہے، لیکن بہتر یہی ہے کہ باہم رضامندی سے تعمیر کی کوئی مناسب قیمت طے کی جائے؛ تاکہ جانبین نقصان سے بچ سکیں۔</p><p>(ب)۔۔۔ اور اگر ان مکانات کی حسی تقسیم نہ ہو، بلکہ انہیں بیچ کر ان کی قیمت ورثا میں تقسیم ہو تو پھر وہ قیمت ان مکانات کی زمین اور تعمیرات پر تقسیم کی جائے گی، جس بھائی کی تعمیر کے مقابلے میں جتنی رقم آتی ہو، وہ اسے دی جائے گی، اس کے بعد باقی رقم تمام ورثا میں ان کے حصوں کے مطابق تقسیم ہوگی۔</p>",6302,jameya-tur-rasheed,شرکت کے مسائل,شرکت سے متعلق متفرق مسائل
2021-09-14,https://almuftionline.com/2021/09/14/6301/,اگر ایک دفعہ ترکہ کی قیمت لگائی گئی تو کیا پھر تقسیم اسی کے مطابق ہوگی؟,<p>(1)۔۔۔  2018ء میں سب بہن بھائیوں اور بیوہ نے بیٹھ کر مرحوم کی 2 دکانوں   اور 2 مکانات کی قیمت 2کروڑ 40 لاکھ روپے لگائی، اورخالد ،آصف اور طارق نے ایک بیٹے اور دو بیٹیوں کو رقم ادا کی۔    آصف کی بیوہ، طارق اور خالد کے مطابق اس ڈیل کے وقت سب موجود تھے اور راضی تھے۔ عمر فاروق کے بقول میں  اس قیمت پر راضی نہیں تھا، سب کو حصہ نہیں دیا گیا۔ اس صورت میں 2018 ء  والی رقم کا اعتبار کیا جائے گا، یا اب2021ء میں دکانوں اور مکانوں کی نئی سرے سے قیمت لگا کر تقسیم ہوگی؟  </p><p>(2)۔۔۔  قیمت لگاتے وقت والدہ زندہ تھی اور مجلس میں موجود تھی، لیکن ان کے حصے کی قیمت بھی لگائی گئی تو اس کا کیا حکم ہے؟  </p><p>(3)۔۔۔  اب ایک بھائی آصف فوت ہو گیا ہے جس کے ورثاء میں ایک بیوہ، تین بیٹیاں، چار بھائی اور دو بہنیں ہیں۔ اب والد اور آصف کی وراثت کیسے تقسیم ہو گی؟</p><p>(4)۔۔۔کیا والد کی جائیداد کا جو حصہ آصف نے زندگی میں بھائی اور بہن سے خریدا تھا، وہ بھی تقسیم ہوگا؟ اور مکمل تقسیم سے پہلے یہ خرید و فروخت جائز تھی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(1)۔۔۔  2018ء میں اگر ان دکانوں اور مکانات کی قیمت لگانے کے بعد ایک بھائی اور دو بہنوں کو ان کے حصوں کی قیمت ادا کر کے ان کے حصے ان کی رضامندی سے خرید لیے تھے تو اب وہ دوبارہ تقسیم کا مطالبہ نہیں کر سکتے، ان کے حصوں کے مالک اب وہی ورثا ہوں گے جنہوں نے وہ حصے خریدے۔ اسی طرح اگر حصوں کی خرید و فروخت کے بعد قیمت نقد ادا نہ کی گئی ہو، بلکہ باہم رضامندی سے اس کی ادائیگی کے لیے مستقبل کی کوئی متعین مدت طے کی گئی تھی تو بھی ان کے حصے ان کی ملکیت سے نکل گئے ہیں، ان کو وہی قیمت ملے گی جو اس وقت ان کی رضامندی سے طے ہوئی تھی۔ اب وہ دوبارہ تقسیم کا مطالبہ نہیں کر سکیں گے۔ البتہ جن ورثا نے قیمت لگنے کے بعد اپنے حصے دوسرے ورثا کو نہیں بیچے تو وہ خود اپنے حصوں کے مالک ہیں، آئندہ جب کبھی تقسیم ہوگی تو انہیں اسی وقت کے حساب سے قیمت ملے گی۔</p><p>جہاں تک عمر فاروق کے حصے کا تعلق ہے تو سوال میں اس بات کی وضاحت نہیں ہے کہ عمر فاروق کے حصے کی صرف قیمت لگائی گئی تھی، یا قیمت لگانے کے بعد کسی نے اس کا حصہ اس کی رضامندی سے خرید لیا تھا؟ اگر صرف قیمت لگائی گئی تھی، کسی نے اس کا حصہ خریدا نہیں تھا تو پھر وہ اپنے حصے کا خود مالک ہے، لہٰذا اگر آج اس کو اس کا حصہ تقسیم کر کے دیا جائے گا تو آج کے اعتبار سے حصہ یا اس کی قیمت دی جائے گی۔ لیکن اگر عمر فاروق نے اپنا حصہ نقد بیچ کر اس وقت قیمت وصول کی تھی یا ادھار بیچ کر قیمت کی ادائیگی کے لیے ایک متعین مدت مقرر کی تھی تو اب وہ دوبارہ تقسیم کا مطالبہ نہیں کر سکتا۔  </p><p> اگر دوسرے ورثا عمر فاروق سے اس کا حصہ اس کی رضامندی سے خریدنے کا دعوی کرتے ہوں اور وہ انکار کرتا ہو تو خریداری کا دعویٰ کرنے والے ورثا سے گواہوں کا مطالبہ ہوگا، اگر وہ گواہ پیش کرلیں تو ان کی بات معتبر ہوگی اور عمر فارو ق کو 2018ء کے حساب سے قیمت ملے گی، آج کے حساب سے نہیں۔ لیکن اگر وہ گواہ پیش نہ کرسکیں تو پھر عمر فاروق کی بات قسم کے ساتھ معتبر ہوگی، اگر یہ اپنی بات پر قسم اٹھا لیتا ہے تو ان دکانوں اور مکانات میں اس کا حصۂ میراث موجود ہوگا، اور آئندہ جب تقسیم ہوگی تو اُس وقت کی قیمت کے اعتبار سے اس کو حصہ ملے گا۔  اور اگر عمر فاروق قسم اٹھانے سے انکار کرے تو پھر اس کا حصہ خریدنے کا دعویٰ کرنے والے ورثا کا دعویٰ ثابت ہوگا، اور اسے 2018ء میں طے شدہ قیمت ملے گی، آج کے حساب سے حصہ نہیں  ملے گا۔</p><p>(2)۔۔۔ اگر تقسیم کے وقت والدہ کے حصہ کی صرف قیمت لگائی گئی تھی، کسی نے ان کا حصہ ان سے خریدا نہیں تھا تو وہ اپنے حصے کی بدستور مالک تھی۔ اب اگر ان کا انتقال ہو چکا ہے تو ان کا حصہ ان کے ورثا میں اپنے اپنے شرعی حصوں کے مطابق تقسیم ہوگا۔ لیکن اگر ان کا حصہ کسی ایک یا چند ورثا  نے ان کی رضامندی سے خرید لیا تھا تو پھر وہ صرف خریدنے والے ورثا کا ہوگا، البتہ اس حصے کی جو قیمت (نقد یا ادھار) موجود ہوگی، وہ والدہ کی میراث شمار ہوگی اور ان کی وفات کے وقت زندہ تمام ورثا میں تقسیم ہوگی۔</p><p>(3)۔۔۔  والد صاحب کی وفات کے وقت ان کے جو ورثا زندہ تھے، وہ سب والد صاحب کی میراث میں اپنے اپنے حصوں کے حق دار تھے۔ والد صاحب کے بعد جن ورثا کا انتقال ہوا ہو، ان کی میراث (بشمول والد صاحب کے ترکہ سے ملنے والے) حصے کے، ان کے ورثا میں تقسیم ہوگی۔ چونکہ سوال میں والد صاحب کی وفات کے وقت ان کے والدین، دادا، دادی، اور نانی کے زندہ یا فوت ہونے کی وضاحت نہیں ہے، اسی طرح آصف کی وفات کے وقت اس کی والدہ، دادا، دادی اور نانی کے زندہ یا فوت ہونے کے بارے میں کچھ نہیں لکھا گیا، مزید یہ کہ کن کن ورثا نے اپنا حصہ دوسرے ورثا کو بیچا ہے اور کیا وہ اقرار کر رہے ہیں؟ کن کن ورثا نے اپنا حصہ نہیں بیچا؟ کس کے حصے میں اختلاف ہے؟ چونکہ ان ساری باتوں کی وضاحت کے بغیر ترکہ کی تقسیم ممکن نہیں؛ اس لیے اب زندہ ورثا کے حصے معلوم کرنے کے لیے یہ تمام باتیں وضاحت کے ساتھ لکھ کر کسی دار الافتاء سے فتویٰ حاصل کریں۔ پھر سوال میں اس وقت ملک رحیم الدین کی بیوہ کے زندہ ہونے یا انتقال کر جانے کی بھی صراحت نہیں، اگر وہ فوت ہوگئی ہے تو اس کا ترکہ بھی اس کے ورثا میں تقسیم ہوگا۔</p><p>(4)۔۔۔ اگر آصف نے واقعۃ اپنے بہن اور بھائی کے حصے ان کی رضامندی سے ایک مقررہ قیمت پر ان سے خریدے تھے تو اب وہ حصے والد صاحب کے ترکہ میں شامل نہیں ہوں گے، بلکہ آصف کے ترکہ میں شامل ہو کر صرف آصف کے ورثا کے درمیان تقسیم ہوں گے۔</p><p>ترکہ کی تقسیم سے پہلے اگر کوئی وارث اپنا حصہ اپنی رضامندی سے کسی دوسرے وارث کو بیچنا  چاہے تو یہ جائز ہے؛ لہٰذا صورتِ مسئولہ میں جس خرید و فروخت کا باہم رضامندی سے ہونا ثابت ہوجائے وہ شرعا درست اور معتبر ہوگا۔</p>",6301,jameya-tur-rasheed,میراث کے مسائل,میراث کے متفرق مسائل
2021-09-14,https://almuftionline.com/2021/09/14/6300/,ترکہ کی مقدار اور والد کی وفات کے بعد شروع کردہ کاروبار میں اختلاف,<p>ایک شخص ملک رحیم الدین 2000ء میں فوت ہوگئے۔ اس کے 5 بیٹے (ساجد رحیم، عمر فاروق، خالد رحیم، آصف رحیم، طارق رحیم)، 2 بیٹیاں اور بیوہ تھی۔ ان کا تیل اور کھل کا کاروبار تھا۔   </p><p>بقول خالد رحیم:</p><p> والد صاحب کامالِ تجارت تقریباً2 لاکھ 30 ہزار روپے کا تھا، اور ایک لاکھ پندرہ ہزار روپے نقد رقم تھی۔ اس کے بعد کاروبار چلتا رہا۔ 2003ء میں خالدرحیم  نے دوسری دکان میں    پی۔سی۔او ، کانے، بانس ، موڑھے اور ڈیکوریشن کا کام شروع کیا۔ میں نے قرض لے کر کاروبار شروع کیا، والد کے کھل اور تیل کے کاروبار سے کچھ نہیں لیا، اور 2005 میں اپنے ذاتی کاروبار سے رقم لے کر 10مرلہ کا پلاٹ لیا اور پراپرٹی کا کام شروع کیا۔ اس کو تین بھائیوں خالد ،آصف اور طارق کے نام کروایا۔ پھر اس کو بیچ کر 50 لاکھ میں دکان خریدی گئی اور اس کو بھی تین بھائیوں خالد ،آصف اور طارق کے نام کروایا۔ اس دکان کو 97 لاکھ میں بیچا گیا۔ اور یہ ساری پراپرٹی میری ذاتی ملکیت تھی، صر  ف نام کروانے کی حد تک آصف اور طارق کا نام شامل کیا تھا۔</p><p>بقول عمرفاروق:</p><p> والد صاحب کامال  تجارت تقریباً13   لاکھ روپے اور نقدرقم 2 لاکھ روپے تھی۔ جبکہ والد صاحب کے کاروبارد کی رقم سے خالد رحیم نے دوسری دکان میں پی۔سی۔او، کانے، بانس، موڑھے اور ڈیکوریشن کامشترکہ کام شروع کیا  ۔پھر والد کے کاروبارسے رقم نکال کر   10 مرلہ کا پلاٹ خریدا۔ اس کو تین بھائیوں خالد ،آصف اور طارق کے نام کروایا ۔پھر اس کو بیچ کر 50 لاکھ میں دکان خریدی گئی اور اس کو بھی تین بھائیوں خالد ،آصف اور طارق کے نام کروایا۔اور اس دکان کو 97لاکھ میں بیچا گیا۔مزید پراپرٹی کا کاروبار کیا گیا۔</p><p>سرسوں کے تیل کوہلو والا کام اب بھی اُسی طرح موجود ہےاور آصف کی بیوہ کے پاس موجود ہے۔ لہذا 10 مرلہ پلاٹ اور دکان اور اس کے آگے پراپرٹی کے کاروبار میں سب بہن بھائی شریک ہوں گے؟ یا والد نے وفات کے وقت جو رقم اور مال چھوڑا ہے، اس میں سب بیٹے اور بیٹیاں وارث ہوں گے اور جو اس میں مزید 10 مرلہ کا پلاٹ، دکان اور پراپرٹی کی ترقی ہوئی ہے، اس کے مالک کاروبار کرنے والے بیٹے ہی ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں والد صاحب نے تیل کوہلو کے کاروبار (جو سوال کے مطابق  اب بھی آصف کی بیوہ کے پاس موجود ہے) سمیت جو کچھ چھوٹا بڑا ساز و سامان، نقد رقم، اور جائیداد وغیرہ چھوڑا ہے، وہ سب والد صاحب کا ترکہ ہے جو ان کے تمام ورثا میں تقسیم ہوگا۔ البتہ اگر کسی وارث نے والد صاحب کے ترکہ میں سے اپنا پورا یا کوئی خاص حصہ کسی دوسرے وارث کو بیچا ہو تو اب وہ حصہ اسے نہیں ملے گا، وہ حصہ اس وارث کو ملے گا جس نے اس سے خریدا ہوگا۔</p><p>جہاں تک 10 مرلہ پلاٹ، دکان اور آگے پراپرٹی کے کاروبار کا تعلق ہے تو اس بارے میں خالد رحیم اور عمر فاروق کا الگ الگ موقف سوال میں ذکر کیا گیا ہے۔ لیکن ایک تو ان دونوں کا والد صاحب کے مالِ تجارت اور ترکہ کی نقد رقم میں بڑا اختلاف ہے اور  سوال میں کسی کے موقف کا کوئی ثبوت یا قرائن مذکور نہیں، نہ ہی دوسرے ورثا کا موقف لکھا گیا ہے۔ دوسرا خالد رحیم نے جو نیا کاروبار شروع کیا، وہ عمر فاروق کے بقول والد صاحب کی تجارت کی رقم سے مشترکہ طور پر شروع کیا گیا، لیکن سوال میں اس بات کی وضاحت نہیں ہے کہ کون کون اس کاروبار میں شرکت کے دعویدار ہیں، کاروبار کی ابتدا کیسے ہوئی، اور پھر آگے عملا کس طرح چلتا رہا؟ کون اس میں کیا کام کرتا رہا؟ نیز اس میں بھی دوسرے ورثا کا موقف بھی نہیں لکھا گیا، نہ ہی کسی کے دعویٰ کا کوئی ثبوت یا تفصیل۔</p><p> اس لیے اس سوال کا حتمی جواب لکھنا مشکل ہے۔ ہمارا مشورہ یہ ہے کہ فریقین کسی مستند مفتی صاحب کے پاس جا کر ان کے سامنے ساری تفصیلات اور تمام ورثا کا موقف  وضاحت کے ساتھ رکھ دیں اور بالمشافہہ مسئلہ حل کرادیں۔</p><p> </p>",6300,jameya-tur-rasheed,میراث کے مسائل,میراث کے متفرق مسائل
2021-09-13,https://almuftionline.com/2021/09/13/6645/,ناشزہ عورت کے حوالے سے مرد کے اختیارات,<p>کوئی عورت ناشزہ ہو تو اس کا کیا حکم ہے،مرد کے اس کے حوالے سے کتنے اختیارات ہیں اور اس حوالے مرد کیا کچھ کرسکتا ہے،ایسی عورت کے مرد کے ذمے کیا حقوق ہوتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ناشزہ عورت کی اصلاح کا طریقہ کار اللہ رب العزت نے خود قرآن مجید میں بیان فرمادیا ہے،چنانچہ سورہ نساء میں اللہ تعالی فرماتے ہیں:</p><p>{وَاللَّاتِي تَخَافُونَ نُشُوزَهُنَّ فَعِظُوهُنَّ وَاهْجُرُوهُنَّ فِي الْمَضَاجِعِ وَاضْرِبُوهُنَّ فَإِنْ أَطَعْنَكُمْ فَلَا تَبْغُوا عَلَيْهِنَّ سَبِيلًا إِنَّ اللَّهَ كَانَ عَلِيًّا كَبِيرًا  وَإِنْ خِفْتُمْ شِقَاقَ بَيْنِهِمَا فَابْعَثُوا حَكَمًا مِنْ أَهْلِهِ وَحَكَمًا مِنْ أَهْلِهَا إِنْ يُرِيدَا إِصْلَاحًا يُوَفِّقِ اللَّهُ بَيْنَهُمَا إِنَّ اللَّهَ كَانَ عَلِيمًا خَبِيرًا } [النساء: 34، 35]</p><p>ترجمہ<span dir=""LTR"">:</span>اور جن عورتوں سے تمہیں سرکشی کا اندیشہ ہو تو (پہلے) انہیں سمجھاؤ اور( اگر اس سے کام نہ چلے تو) انہیں خواب گاہوں میں تنہا چھوڑدو( اور اس سے بھی اصلاح نہ ہو تو )انہیں مارسکتے ہو،پھر اگر وہ تمہاری بات مان لیں تو ان کے خلاف کاروائی کا کوئی راستہ نہ تلاش کرو،یقین رکھو کہ اللہ سب کے اوپر،سب سے بڑا ہے۔</p><p>اور اگر تمہیں میاں بیوی کے درمیان پھوٹ پڑنے کا اندیشہ ہو تو( ان کے درمیان فیصلہ کرانے کے لئے) ایک منصف مرد کے خاندان میں سے اور ایک منصف عورت کے خاندان میں سے بھیج دو،اگر دونوں اصلاح کرانا چاہیں گے تو اللہ دونوں کے درمیان اتفاق پیدا فرمادے گا،بے شک اللہ کو ہر بات کا علم اور ہر بات کی خبر ہے۔</p><p><strong>(</strong><strong>آسان ترجمہ قرآن</strong><strong><span dir=""LTR"">197:</span></strong><strong>)</strong></p><p>واضح رہے کہ مذکورہ بالا آیت میں مارنے سے مراد ہلکی پھلکی مار ہے جس سے ہڈی ٹوٹنے یا زخم لگنے کی نوبت نہ آئے۔<strong>(</strong><strong>معارف القرآن</strong><strong><span dir=""LTR"">400/2:</span></strong><strong>)</strong></p><p>ایسی عورت جو مباح امور میں شوہر کی بات نہ مانے،لیکن شوہر کے ساتھ اس کے گھر میں رہ رہی ہو تو محض نافرمانی کی وجہ سے اس کا نفقہ شوہر کے ذمے سے ساقط نہیں ہوگا،البتہ جو عورت شوہر کی نافرمانی کے ساتھ  بغیر کسی معقول وجہ کے اس کی اجازت کے بغیر اس کا گھر چھوڑ کر چلی جائے تو اس کا نان نفقہ شوہر کے ذمے سے ساقط ہوجاتا ہے،جب تک وہ واپس نہ آجائے۔</p><p>دونوں قسم کی عورتوں کا اصلاح کا طریقہ وہی ہے جو مذکورہ بالا قرآنی آیات میں ذکر کیا گیا اگر یہ سب کرنے کے باوجود  دونوں کے درمیان نباہ کی کوئی صورت نہ بن پارہی ہو تو پھر شوہر کو اسے طلاق دینے کی گنجائش ہے،لیکن طلاق کے حوالے سے یہ ذہن میں رہے کہ ایک تو ماہواری کی حالت میں طلاق نہ دی جائے اور دوسرا یہ کہ ایک ساتھ تین طلاقیں نہ دی جائیں،بلکہ پاکی کی حالت میں ایک طلاق دے کر چھوڑدے،جب عورت کی عدت گزرجائے گی تو وہ کسی اور سے نکاح کرسکے گی۔</p><p>ایک طلاق دینے کا فائدہ یہ ہے کہ اگر بالفرض بعد میں پھر کبھی دونوں دوبارہ رشتہ ازدواج میں منسلک ہونا چاہیں تو رجوع کی صورت میں ممکن ہوگی۔</p><p>اور اگر شوہر طلاق دینے پر آمادہ نہ ہو تو اسے یہ بھی اختیار حاصل ہے کہ وہ عورت سے کچھ عوض لے کر اسے خلع دے دے،لیکن عورت کو دئیے گئے مہر سے زیادہ عوض لینا مناسب نہیں۔</p>",6645,jameya-tur-rasheed,نان نفقہ کے مسائل,نان نفقہ کے متفرق مسائل
2021-09-13,https://almuftionline.com/2021/09/13/6643/,ناشزہ کی تعریف,<p>ناشزہ کسے کہتے ہیں؟اس کی تعریف کیا ہے؟ناشزہ کا مصداق کون سی عورت ہوتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نشوز کے لغوی معنی تو نافرمانی کے ہیں،یعنی مباح امور میں شوہر کی بات نہ ماننے والی عورت کو بھی لغوی اعتبار سے ناشزہ کہا جاسکتا ہے،لیکن فقہ کی اصطلاح میں ناشزہ سے مراد وہ عورت ہے جو بغیر کسی معقول وجہ کے شوہر کی اجازت کے بغیر اس کا گھر چھوڑ کر چلی جائے،شوہر کے ساتھ رہنے والی شوہر کی نافرمان عورت فقہی اصطلاح کی رو سے ناشزہ نہیں کہلائے گی۔</p>",6643,jameya-tur-rasheed,نان نفقہ کے مسائل,نان نفقہ کے متفرق مسائل
2021-09-13,https://almuftionline.com/2021/09/13/6310/,مدرسہ کے کارڈ اور امتحانی فارم پر تصویر لگانے کا حکم,<p>مدارس کے کارڈ اور امتحانی فارم میں جو تصویر لگائی جاتی ہے، وہ جائز ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایسی ضرورت اور حاجت کے موقع پر تصویر استعمال کرنے کی گنجائش ہے جہاں چہرے کی شناخت ضروری ہو۔ اسکولوں یامدارس میں داخلہ، رہائش، اور امتحان کے لیے جو کارڈ یا فارم تیار کیے جاتے ہیں، ان میں بھی چونکہ ہر ہر طالبِ علم کی الگ الگ شناخت ضروری ہے، اس لیے اس ضرورت اور حاجت کی وجہ سے مدرسہ کے کارڈ اور امتحانی فارم پر تصویر لگانے کی گنجائش ہے۔     </p>",6310,jameya-tur-rasheed,جائز و ناجائزامور کا بیان,کھیل،گانے اور تصویر کےاحکام
