issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-08-24,https://almuftionline.com/2021/08/24/4930/,عمل تسخیر کی شرعی حیثیت,"<p>کیا فرماتے ہیں علمائے کرام اس مسئلے کے بارے میں کہ بعض علماء اس حدیث کی روشنی میں عملیات کے زور پر کسی کو اپنے تابع کرنے ، چاہے خاوند بیوی کریں، یا کسی سے محبت کی وجہ سے عملیات کے زور پر اس کے دماغ کو اپنی طرف مائل کرنے یا اپنی مرضی کے مطابق چلانے، یا کسی کے درمیان دشمنی پیدا کرنے کو ناجائز کہتے ہیں۔ حدیث یہ ہے<span dir=""LTR"">:</span><br/>
<span dir=""LTR"">16507-</span>أَخْبَرَنَا أَبُو الْحُسَيْنِ بْنُ بِشْرَانَ، بِبَغْدَادَ , أَنْبَأَ إِسْمَاعِيلُ بْنُ مُحَمَّدٍ الصَّفَّارُ، ثَنَا أَحْمَدُ بْنُ مَنْصُورٍ، ثَنَا عَبْدُ الرَّزَّاقِ، أَنْبَأَ مَعْمَرٌ، عَنْ رَجُلٍ، عَنِ ابْنِ الْمُسَيَّبِ، قَالَ: دَخَلَتْ امْرَأَةٌ عَلَى عَائِشَةَ رَضِيَ اللهُ عَنْهَا فَقَالَتْ: هَلْ عَلَيَّ حَرَجٌ أَنْ أَقِيدَ جَمَلِي؟قَالَتْ: قِيدِي جَمَلَكِ، قَالَتْ: فَأَحْبِسُ عَلَى زَوْجِي؟ فَقَالَتْ عَائِشَةُ رَضِيَ اللهُ عَنْهَا: أَخْرِجُوا عَنِّي السَّاحِرَةَ فَأَخْرَجُوهَا(السنن الكبرى   البيهقي (المتوفى: 458ھـ<span dir=""LTR"">(</span></p><p>مفہوم: ایک عورت نے کہا میرا خاوند دوسری شادی کرنا چاہتا تھا تو میں نے ایک عمل کے زریعے اس کو دوسری شادی سے روک دیا۔ تو حضرت عائشہ رضی اللہ عنہا نے فرمایا: اس عورت کو نکال دو یہ ساحرہ ہے۔یعنی عملیات کے ذریعے اس قسم کے کام کرنا جائز نہیں ہیں۔</p><p>جبکہ بعض لوگ نہ صرف یہ کام کرتے ہیں، بلکہ لوگوں کو بھی کسی کو تابع کرنے، محبوب کو اپنی محبت میں گرفتار کرنےسمیت، کسی کے درمیان دشمنی پیدا کرنے اور دشمن کو نقصان پہنچانے کے جنتر(نقش، نمبروں والے تعویذ)منتر(پڑھنے والی چیزیں) تنتر(کرنے والے عمل) وغیرہ بتاتے ہیں اور درست سمجھتے ہیں۔</p><p>قطع نظر اس کے کہ لوگ دشمن کسے سمجھتے ہیں، ظاہر ہے دشمن سے مراد  اسرائیل، امریکا، انڈیا، پاکستان نہیں ہوتا، بلکہ دشمن سے مراد کسی کا چچا ہے جس نے پلاٹ قبضہ کرلیا ہے، کسی کا دشمن اس کی ساس ہے جو اسے گھر میں پر بھی  نہیں مارنے دیتی، کسی کا دشمن اس کا پڑوسی ہے جو اسے تنگ کرتا ہے وغیرہ۔</p><p>محبت اور دشمنی کے لوگوں کے یہ مسائل جدید مسائل نہیں ہیں ،بلکہ یہ قدیم مسائل حضرت آدم علیہ السلام  کے وقت سے ہی دنیا میں موجود ہیں۔ انبیائے کرام، صحابہ کرام خود کیا کرتے تھے اور امت کو کیا تعلیم دی؟</p><p>کیا قرآن وسنت کی روشنی میں جنتر، منتر، تنتر یعنی تعویذات، نقش، یا کسی پڑھنےوالی چیز، کسی عمل کے ذریعے ایسا کرنا درست ہے یا نہیں؟قرآن وسنت کی روشنی میں رہنمائی فرمائیں۔</p><p>(نوٹ) مفتیان کرام کا کام سوال کے اندر جھانک کر اس کی گہرائی کو سمجھ کر ایسا جواب دینا ہوتا ہےجو آنے والے کئی سالوں تک لوگوں کی رہنمائی کرتا رہے۔ اس لیے برائے مہربانی تعویذ کے جواز کی تین شرائط والے فتوے کو جواب میں کاپی پیسٹ کرنے پر اکتفاء نہ کریں، بلکہ معاملے کی حساسیت کو دیکھتے ہوئے جامع اور رہنمائی پر مبنی جواب عنایت فرمائیں۔ اس نوٹ  کو پڑھنے کے بعد سوال سے الگ کردیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اول تو مستفتی کے طرز تحریر  وسؤال پر حیرت بھی ہے اور افسوس بھی کہ وہ مسئلہ پوچھنے کے ساتھ ساتھ  مفتیان کرام کو فتوی  نویسی کااندازاور تحقیق  کے اصول بھی سکھا رہا ہے، معلوم نہیں کہ اس طرزسؤال سے وہ کیا ظاہر کرناچاہتا ہے ؟</p><p>اصل سؤال کا جواب یہ ہے کہ کسی بھی آزادانسان یا جن کو نقوش،تعویذات یا علمیات کے ذریعہ مسخر کرنے کا شرعا کوئی جواز نہیں،اگرچہ عمل بظاہر نیک اور اچھا ہی کیوں نہ ہو۔(امد الفتاوی:ج۴،ص۸۹و امداد الاحکام :ج۱،ص۳۳۲)</p><p>جو تعویذاور دم شرکیہ یا مجہول کلمات پر مشتمل ہوں وہ بالاتفاق ناجائز ہیں ،اور جو دم ایسےنہ ہوں، بلکہ قرآن وحدیث سے ثابت ہوں ان کے جواز میں بھی اختلاف نہیں،البتہ جودم اور تعویذ قرآنی کلمات یا اسماء الیہ پر مشتمل ہوں، لیکن  نص سے ثابت نہ ہوں تو ان کے بار ے میں اختلاف ہے، جمہور کے نزدیک جائز ہیں، جبکہ بعض اہل علم کے نزدیک یہ بھی جائز نہیں، لیکن علی الاطلاق شرک یا ممنوع وہ بھی نہیں کہتے،لہذا جمہور اہل علم کے نزدیک صرف وہ تعویذ کفر یا شرک /ممنوع ہے، جس میں غیر اللہ سے استمداد کے کلمات ہوں یا تعویذ کو مؤثر بالذات سمجھا جائے۔(احسن الفتاوی:ج۸،ص ۲۵۵)</p><p>اسی طرح جوتعویذودم فی نفسہ جائز ہیں اگروہ کسی غلط اعتقاد سےیا کسی ناجائز مقصد وغرض کے لیے کیےجائیں،تو وہ بھی ناجائز ہوجاتے ہیں،(امداد الاحکام:ج۱،ص۳۳۰)لیکن ناجائز تعویذات یا علمیات کی وجہ سے یا ان کی آڑ میں جائز عملیات اور تعویذات کا انکار بھی درست نہیں،لہذا دفع ظلم یا ضرر کے لیے یا دفع مرض یا کسی بھی جائز حاجت کے برآری کے لیےجائزعملیات وتعویذات جائز ہیں،چنانچہ خودحضرت عائشہ رضی اللہ عنہا سےسندھ کےایک عامل سے اپنے بیماری کی بطورجادو تشخیص اور اس کا علاج کرنا ثابت ہے۔(شرح السنۃ للبغوی)</p><p>خلاصہ یہ کہ جائزمقاصد کے لیےشرعا تعویذیاعمل کی تین بلکہ چار شرطوں سے اجازت ہے۔</p><p>۱۔لغت مفہومہ ہو۔(یعنی مجہول ونامعلوم معنی  ومفہوم والے کلمات نہ ہوں اورشرک کے مفہوم سےخالی ہوں۔ )</p><p>۲۔الفاظ ماثور ومنقول ہوں۔( یعنی بعینہ تمام الفاظ وکلمات یاکم از کم ان کا معنی ومفہوم ثابت/درست ہو۔)</p><p>۳۔اس کے مؤثر بالذات ہونے کا عقیدہ نہ رکھاجائے۔(ازاحسن الفتاوی:ج۸،ص۲۵۵)</p><p>۴۔تعویذ لکھنے یاعمل کے دوران کوئی ایسی پابندی یا کام نہ کیا جائے،جو شریعت کے خلاف ہو۔مثلا چاند کی خاص تاریخوں کو تعویذ لکھنے یاعمل میں مؤثرسمجھنا۔(فتاوی محمودیہ:ج۲۴،ص۴۴۵)</p><p>یہ بحث نفس جواز سے متعلق تھی،ورنہ بہتر اور اولی بلکہ مسنون طریقہ یہ ہے کہ عملیات وتعویذات کے بجائے ماثور ومنقول ادعیہ ورقی (دموں) کو ترجیح دی جائے،لہذا افضل یہ ہے کہ اللہ تعالی پر مکمل بھروسہ کیا جائےاورمسنون اذکاروادعیہ کے علاوہ دیگر عام جائز تعویذات ودموں سے بھی اجتناب کیا جائے۔(امداد الفتاوی:ج۴،ص۸۸وامداد الاحکام:ج۱،ص۳۳۰) جیساکہ یہ طریقہ انبیاء علیہم السلام کا بھی رہا ہے،چنانچہ حضرت ہود علیہ السلام کا اپنی قوم کی مخالفت وایذاء رسانی اوران کے اپنے معبودان باطلہ کی پیغمبر پراثر اندازی کی پیغمبر کی طرف سے پرزور تردیدکو اللہ تعالی نےاپنے کلام مجیدمیں یوں بیان فرمایا ہے کہ:</p><p>{إِنْ نَقُولُ إِلَّا اعْتَرَاكَ بَعْضُ آلِهَتِنَا بِسُوءٍ قَالَ إِنِّي أُشْهِدُ اللَّهَ وَاشْهَدُوا أَنِّي بَرِيءٌ مِمَّا تُشْرِكُونَ (54) مِنْ دُونِهِ فَكِيدُونِي جَمِيعًا ثُمَّ لَا تُنْظِرُونِ (55) إِنِّي تَوَكَّلْتُ عَلَى اللَّهِ رَبِّي وَرَبِّكُمْ مَا مِنْ دَابَّةٍ إِلَّا هُوَ آخِذٌ بِنَاصِيَتِهَا إِنَّ رَبِّي عَلَى صِرَاطٍ مُسْتَقِيمٍ } [هود: 54 - 56]</p><p>اور حقیقت یہ ہے کہ ادعیہ مسنونہ واذکارمسنونہ بلکہ پورےقرآن وسنت کا حقیقی مقصد بھی  انسانوں میں اسی عقیدہ توحید اور توکل علی اللہ کے اعلی مقام اور اس کے استحضار کو پیدا کرنا ہی ہے،معنی سمجھےبغیرصرف الفاظ کارٹنارٹانااور پڑھنامقصودنہیں،اگرچہ تاثیر اور برکت سے وہ بھی خالی نہیں۔</p>",4930,jameya-tur-rasheed,ذکر،دعاء اور تعویذات کے مسائل,رسول اللہ  صلی اللہ علیہ وسلم پر درود وسلام بھیجنے کے مسائل )  درود سلام کے (
2021-08-24,https://almuftionline.com/2021/08/24/4897/,Bitkrypton کمپنی کے کاروبار کا حکم ﴿بٹ کریپٹون  کمپنی کے کاروبار کا حکم﴾,"<p>سوال: گزارش ہے کہ دورِ حاضر میں روز گار کوبڑھانے کے حوالے سے ا نٹر نیٹ پر بہت سے طریقے موجود ہیں۔ جن میں سے ایک ا سٹاک مارکیٹنگ ہے ۔جس میں کمپنی کے پراڈکٹس کے شئیرز کی خریدو فروخت میں نفع اور نقصان بغیر فکس قیمت کے ادا ہوتا ہے ۔ جس میں شئیرز خریدنے والا اور شیئرز فروخت کرنے والا اپنی رقم کا حساب رکھتے ہیں ۔</p><p>    گزارش ہے کہ ایک کمپنی جس کا نام <span dir=""LTR"">Bitkrypton</span> ہے ۔کمپنی کے کہنے کہ مطابق وہ <span dir=""LTR"">Investors</span>سے رقم جمع کر کے کسی کمپنی کے ذریعے اسٹاک مارکیٹنگ کرتے ہیں<span dir=""LTR"">Bitkrypton</span> نامی کمپنی اپنے <span dir=""LTR"">Investors</span>کو جتنی رقم وہ ادا کرتے ہیں عموماً اس رقم کا 0.5%فیصد روزانہ کی بنیاد پر 730 <span dir=""LTR"">Working Days</span>  کی مدت تک کے لیے ادا کرتی ہے ۔کبھی کبھار سننے اور دیکھنے میں آ یا ہے کہ نفع کی قیمت میں کمی یا زیادتی ہو جاتی ہے ۔کمپنی ان لوگوں کو جو ان کو رقم کاروبار کے لیے دیتے ہیں انکی رقم کا نفع بغیر کسی نقصان کے اپنے معاہدہ کے مطابق 0.5%فیصد ادا کرتی ہے۔ کمپنی کا کہنا ہے کہ چونکہ وہ اپنے <span dir=""LTR"">Investors</span>کو انکی رقم سے کمایا گیا مکمل نفع فراہم نہیں کرتی، اس لیے جس دن نقصان ہوتا ہے وہ اپنے <span dir=""LTR"">Investors</span>سے نقصان کی وصولی نہیں کرتی بلکہ 0.5%فیصد کے حساب سے نقصان والے دن بھی ادائیگی کرتی ہے ۔کمپنی کے کہنے کے مطابق کمپنی بہت سے حلال کا روبار کرتی ہے۔اگر کمپنی کو ایک کاروبار میں نقصان بھی ہو تو وہ اپنے باقی کاروبا روں سے کمائے گئے نفع سے <span dir=""LTR"">Bitkrypton</span>کے <span dir=""LTR"">Investors</span> کا نقصان برداشت کرتی ہیں لیکن اگرکمپنی کو اس قدر نقصان ہو کے وہ نفع دینے کے قابل نہ رہے تو کمپنی کے مطابق کمپنی نفع دینا بند کر دے گی ۔اِ س صورت میں  اگر کسی  <span dir=""LTR"">Investor</span>کی اصل رقم مکمل طور پر اس کو موصول نہ ہوئی ہو تو اسکی اصل<span dir=""LTR"">Investment</span> کی ادائیگی کرے گی ۔ اس کے علاوہ کمپنی یہ آفر دیتی ہے کے دوسرے <span dir=""LTR"">Investors</span> کی <span dir=""LTR"">Investment</span> اگر <span dir=""LTR"">Bitkrypton</span> میں لائیں تو کمپنی کمیشن کے طور پر<span dir=""LTR"">Investors</span> کی رقم کا 7%فیصد ادا کرے گی اسکے علا وہ کبھی یہ کمیشن12%فیصد ،17%فیصد یا 22%فیصد تک بھی حاصل کیا جا سکتا ہے ۔</p><p>      اس طرح سے رقم کمانے میں محنت بھی درکار ہوتی ہے ۔آپ سے گزارش ہے کے اسلامی نقطہ نگاہ سے اس کاروبار کی حقیقت سے آگاہ کریں آیا کہ یہ سود ہے یا نہیں اور با قاعدہ تحریری فتویٰ جاری کر دیجیے تاکہ میں اپنی اور دوسرے لوگوں کی رہنمائی کر سکوں ۔ </p><p>تنقیح: کمپنی کی پرانی پالیسی کے مطابق 730 <span dir=""LTR""> working Days</span> گزرنے کے بعد نفع ملنا بند ہوجائے گا اور اصل رأس المال بھی واپس نہیں ہوگا۔ جبکہ سائل کے مطابق اب نئے آنے والے کسٹمرز کے لیے کمپنی کی پالیسی یہ ہے کہ انہوں نے یومیہ نفع کی شرح کچھ کم کردی ہے ،اور اگر ابتدائی 6 ماہ کے اندر اگر راس المال واپس لیا جائے گا تو  اس میں سے 25 فیصد کٹوتی ہوگی ۔  730 دن گزرنے کے بعد پورا  راس المال سرمایہ کار کو واپس کردیا جائے گا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> </p><p>کمپنی مختلف شیئرز،بانڈز،کرنسی  اور کموڈٹیز وغیرہ   میں ٹریڈ کرتی ہے ۔کمپنی کی ویب سائٹ دیکھنے سے اس کے   کاروبار کے تفصیلی طریق کار کے متعلق  مکمل  معلومات حاصل نہیں ہوسکیں ۔</p><p>البتہ زیر نظر سوال اور کمپنی کی ویب سائٹ دیکھنے سے یہ معلوم ہوتا ہے کہ کمپنی کے کاروبار  میں کئی شرعی خرابیاں پائی جاتی ہیں ،اس لیے اس کمپنی میں سرمایہ کاری کرنا جائز نہیں ہے ۔ نیز قانونی لحاظ سے سقم یہ ہے کہ مذکورہ کمپنی <span dir=""LTR"">SECP </span> کے پاس بھی رجسٹرڈ نہیں ہے ۔ اس لیے اس میں فراڈ اور دھوکہ کے امکانات بھی ہیں ۔اس لیے بھی اس میں سرمایہ کاری کرنے سے اجتناب ضروری ہے ۔</p><p>شرعی خرابیاں درج ذیل ہیں :</p><p>1۔ کمپنی یومیہ سرمایہ کا <span dir=""LTR"">0.5</span> فیصد نفع دیتی ہے ۔جبکہ نفع  سرمایہ کے تناسب سے طے  کرنا جائز نہیں  ،بلکہ حاصل ہونے والے نفع کا  کوئی فیصدی تناسب طے کر نا ضروری ہے ۔</p><p>2۔ راس المال کے بقدر نفع وصول نہ ہونے کی صورت میں کمپنی راس المال کے بقدر سرمایہ کی ضامن ہوتی ہے ، اور سرمایہ کا ضامن بننا جائز نہیں ہے ۔</p><p>3۔ پرانی پالیسی کے مطابق 730 دن گزرنے کے بعد کمپنی  اصل راس المال واپس نہیں کرتی ،جو کہ ناجائز ہے ۔ اس لیے راس المال  اصل سرمایہ کار کی ملکیت ہے ۔ اسی طرح موجودہ پالیسی کے مطابق  مقررہ مدت سے پہلے سرمایہ واپس لینے کی صورت میں  سرمایہ میں سے 25 فیصد کٹوٹی کرنا  بھی ناجائز ہے ۔</p><p>4۔ کمپنی قیمتوں کے فرق برابر کرنے (<span dir=""LTR"">Contract for difference</span>) کے بہت سے معاملات کرتی ہے ۔جس میں خریدو فروخت اصلا ً مقصود نہیں ہوتی ،بلکہ اشیاء کی قیمتوں کا فرق برابر کرکے نفع کمایا جاتا ہے۔جوکہ ایک  سٹہ اور جوا ہونے کی وجہ سے ناجائز ہے ۔</p><p><span dir=""RTL"">خلاصہ یہ کہ کمپنی کےمعاملات مکمل طور پر شریعت کے مطابق نہیں ہیں ،نیز قانونی لحاظ سے بھی لوگوں کے اموال کو تحفظ حاصل نہیں ہے ،اس لیے اس کمپنی میں سرمایہ کاری کرنا جائز نہیں ہے ۔ </span></p>",4897,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-08-24,https://almuftionline.com/2021/08/24/4893/,فقیرنے دوسرا جانورپہلے کی نیت سےخریداتو پہلا ملنےپرایک قربانی واجب ہے۔,"<p>فتاوی محمودیہ میں ایک مسئلہ اس طرح لکھا ہے، جس کا عنوان یہ ہے کہ"" قربانی کا دوسرا جانورخریدنے پر پہلا مل گیا"" اس کے جواب میں لکھا ہے کہ اگر وہ غریب ہے تو اس پر دونوں کی قربانی واجب ہوگی، ہاں اگر اس نے دوسرا جانور خریدتے وقت یہ نیت کی ہے کہ پہلا جانور جو گم ہوا ہے اس کی جگہ پر خریدتا ہوں تو اس پر ایک قربانی واجب ہوگی، فقط واللہ اعلم۔ کیا یہ بات درست ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جی ہاں ،یہ بات درست ہے۔</p>",4893,jameya-tur-rasheed,قربانی کا بیان,قربانی کے متفرق مسائل
2021-08-23,https://almuftionline.com/2021/08/23/5471/,میراث کی تقسیم اور بیٹے کے نام مکان کی گفٹ ڈیڈ بنانے کا حکم,"<p>کیا فرماتے ہیں مفتیان کرام مسئلہ ہذا کے بارے میں:</p><p>میرا نام ""عامر احمد خان"" ہے۔ ہم تین بھائی <span dir=""LTR"">)</span>سب سے بڑے ""محمد طاہر"" ان کے بعد ""شاہد احمد""<span dir=""LTR"">(</span> اور تین بہنیں <span dir=""LTR"">)</span>سب سے بڑی بہن "" طاہرہ"" ان کے بعد ""شہناز""  اور ان کے بعد "" شاہین"") تھیں۔  2001 میں بڑے بھائی محمد طاہر کا انتقال ہوا۔ 2006 میں ہماری بہن شاہین  کا انتقال ہوگیا جو کہ غیر شادی شدہ تھیں۔ 2010 میں والدہ صاحبہ کا انتقال ہوا ۔   2018 میں والد صاحب کا انتقال ہوا۔ اب ہم دو بھائی اور دو بہنیں حیات ہیں جس میں سے ایک بہن غیر شادی شدہ ہیں اور میری زیر کفالت رہتی ہیں۔</p><p>1980 میں ہمارے والد صاحب کی مدینہ موٹرز کے نام سے ایک شاپ تھی جو نارمل چل رہی تھی، لیکن کچھ عرصے بعددکان کا کام بڑھ گیا تو والدصاحب نے بڑے بھائی شاہد سے کہا کہ ملازمت چھوڑ کر دکان پر آجائیں ۔ شاہد کے دکان پر آنے کی وجہ سے کام خوب چمکا اور بہت عروج پکڑ لیا تو والد صاحب نے دوسرے بھائی محمد طاہر سے بھی ملازمت چھڑوا لی اور دکان پر کام میں لگا دیا۔ میں اس وقت تعلیم حاصل کر رہا تھا، اس لیے میں نے اس دکان پر والد صاحب کے ساتھ کام نہیں کیا۔  ہماری جوائنٹ فیملی تھی، گھر کے اخراجات اسی دکان سے چلتے تھے، بھائیوں کی شادیاں اس وقت نہیں ہوئی تھیں، البتہ جیب خرچ بھی دکان سے ہوتا تھا۔ تقریباً  1986 میں اسی دکان کی کمائی سے والد صاحب نے چھ لاکھ دس ہزار  روپے کا مکان خریدا ۔ اور والد صاحب نے وہ گھر چار پارٹنر <span dir=""LTR"">)</span>یعنی ہم تین بھائیوں اور اپنے <span dir=""LTR"">(</span> کے نام کر لیا۔ 1994 میں خسارے کی وجہ سے مدینہ موٹرزتقریباً بند ہوگئی اور دو سال کے اندر اندر اس دکان کو فروخت کردیا۔    </p><p>2001 میں ہمارے بڑے بھائی محمد طاہر  کا انتقال ہوگیا، اس وقت ان کے دو بچے تھے۔ ہماری بھابھی نے اپنے شوہر کی وفات کے تقریباً ایک سال بعد جائیداد میں  اپنے حصے کا مطالبہ کیا تو والد صاحب نے ان کے مطالبے پر چھ لاکھ دس ہزار  روپے میں خریدا گیا مکان 18 لاکھ میں فروخت کردیا  اور بھابھی کو ساڑھے چار لاکھ  روپے ادا کردیے۔</p><p>میرے بھائی شاہد احمد  نے والد صاحب سے کہا کہ چونکہ دکان میں سب سے زیادہ محنت میری تھی لہذا مجھے اس فروخت کیے گئے مکان کے پیسوں میں سے باقی بھائیوں کی بنسبت زیادہ دئیے جائیں تو والد صاحب نے اس بھائی کو پانچ لاکھ روپےدے دئیے۔  اور پھر ہماری اسی بھائی نے بیوہ بھابھی سے شادی کر لی اور اپنے لیے الگ گھر لے کر اس میں رہنے لگے۔ بھابھی اور بھائی کو ان کا حصہ دینے کے بعد والد صاحب نے بھائی اور بھابھی سے الگ الگ سٹام پیپر پر یہ لکھ کر سائن لیے کہ تم دونوں جائیدا میں سے اپنا حصہ لے چکے ہو، لہذا میری آئندہ کسی بھی جائیداد میں تم دونوں کا کوئی حصہ نہیں ہوگا۔ <span dir=""LTR"">)</span> لیکن بھائی نے  اب 2021 میں بہن سے کہا ہے کہ چونکہ وہ اسٹام پیپر انگریزی میں تھا اور میں انگریزی  اس قدر نہیں جانتا تھا، بس میں نے تو بغیر سوچے سمجھے سائن کیے تھے۔<span dir=""LTR"">(</span></p><p>اسی دوران 2001 میں بندہ "" عامر احمد خان"" <span dir=""LTR"">UK</span> چلا گیااور حسب ضرورت والد صاحب کو پیسے بھجواتا رہا۔ جبکہ بھائی اور بھابھی کا حصہ ادا کرنے کے بعد والد صاحب نے مجھ سے کہا کہ باقی بچ جانے والے ساڑھے آٹھ لاکھ روپے میں سے ساڑھے چار لاکھ آپ کے ہیں، لیکن میں <span dir=""LTR"">UK</span> میں تھا، اس وقت میرا کوئی اکاؤنٹ بھی نہیں تھا، اس لیے وہ پیسے والد صاحب نے اپنے ہی اکاؤنٹ میں رکھے۔ پھر والد صاحب نے مجھ سے کہا کہ آج کل پلاٹوں کی قیمت بڑھ رہی ہے تو ان سے پلاٹ لے لیتے ہیں، میں کہا ٹھیک ہے۔ چنانچہ والد صاحب نے باقی بچ جانے والے ساڑھے آٹھ لاکھ روپے میں سے تین لاکھ کا ایک پلاٹ خرید لیا ،  اور تقربیاًایک لاکھ روپے کے شیئرز خرید لیے ، اور تقریباً ایک لاکھ روپے گھر میں مختلف ضروریات خرچ ہوگئے اور باقی جو ساڑھے تین لاکھ  روپےبچ گئے تھے اس  میں مجھ <span dir=""LTR"">)</span>عامر احمد<span dir=""LTR"">(</span> سے <span dir=""LTR""> UK</span> سے  چار لاکھ روپے مزید منگوا کر  کرساڑھے سات لاکھ روپے کا ایک اور پلاٹ خرید لیا۔</p><p>2005 میں بندہ عامر احمد <span dir=""LTR"">UK</span> سے پاکستان آیا اور میں نے ایک گھر بیس لاکھ روپے کا والد صاحب کی مرضی (سے) خریدا، جس میں والد صاحب نے اپنا تین لاکھ روپے والا پلاٹ  سولہ لاکھ روپے میں بیچ کر مجھ کو پندہ لاکھ روپے دیے اور پانچ لاکھ روپے مزید میں نے ملائے اور وہ گھر اپنے والد صاحب کے نام خریدلیا۔  </p><p>2006 میں والد صاحب نے  بیس لاکھ والا گھر 34 لاکھ میں فروخت کردیا  جس میں سے دو لاکھ روپے والد صاحب سے خرچ ہوگئے تو اس  کے بعد والد صاحب نے ہم جس گھر میں ہیں میری مشاورت سے اس کے خریدنے کا ارادہ کیا جس کی قیمت اس وقت چالیس لاکھ پچاس ہزار روپے تھی، تو والد صاحب کے حکم پر میں نے <span dir=""LTR"">UK</span> سے مزید ساڑھے آٹھ لاکھ روپے بھیجے اور والد صاحب نے یہ گھر خرید لیا۔ اور میری عدم موجودگی کی وجہ سے والدہ صاحبہ نے یہ گھر  والد صاحب کی مرضی سے یہ کہہ کر اپنے نام کروایا کہ چونکہ یہ عامر کا ہے اور وہ اس وقت پاکستان میں موجود نہیں ہے لہذا اسے میں اپنے نام کرتی ہوں،اگر آپ یہ اپنے نام کریں گے تو پھر بعد میں دوسرے بھی دعوی کریں گے۔ پھر پرانا پلاٹ جو ساڑھے سات لاکھ میں خریدا تھا اسے بیس لاکھ میں فروخت کر کے ان پیسوں سے  اس گھر کی از سرنو تعمیر شروع کردی اور گھر کی تعمیر میں اس کے علاوہ بھی وقتاً فوقتاً تقریباً پندرہ لاکھ روپے میں نے بھیجے۔ اس تعمیر نو میں نیچے دکانیں بھی بنائی گئیں جن کا ذکر آگے آرہا ہے۔ یہ تعمیر 2008 میں مکمل ہوئی۔</p><p>2009 میں والدہ صاحبہ کے پرزور اصرار پر میں پاکستان آیا اور والد صاحب اور والدہ صاحبہ کے حکم پر  ان کے ہمراہ ڈی سی آفس گیا اور یہ گھر والدہ صاحبہ نے بطور ہدیہ ، ہبہ اور گفٹ کے میرے نام منتقل کروایا، باقاعدہ گفٹ ڈیڈ بنی۔اس دوران ڈی سی نے والدہ اور والدہ سے پوچھا بھی کہ آپ کے مزید بچے ہیں تو یہ گھر ان کے نام کیوں کروا رہے ہو؟ تو انہوں نے کہا کہ باقی بھائی اپنا حصہ لے چکے ہیں اور یہ ان کا حصہ ہے۔ پھر جب وہ گفٹ ڈیڈ آئی تو والد صاحب نے مجھے دی۔ میں نے وصول کرکے بہن کو دیا کہ اسے لاکر میں رکھ دیں۔ اس کے بعد والد صاحب نے کبھی اس گھر کا حقیقی قبضہ دینے سے انکار نہیں کیا، بلکہ 20017 میں مجھے وہ سٹام پیپر بھی دئیے جس پر بھائی اور بھابھی سے سائن لیے تھے، جن کا ذکر پہلے آچکا ہے۔  تقریبا 20017 میں والد صاحب نے مجھے <span dir=""LTR"">KDA</span>  سے <span dir=""LTR"">Mutation</span> کا ڈاکومنٹ بنانے کا کہا، اس کے لیے بھی والد صاحب خود گئے تھے، وہ ڈاکومنٹ بنوایا جس میں میری تصویر اور گھر کا پتہ وغیرہ ہے، وہ بھی مجھے دیا جسے میں اپنے ساتھ <span dir=""LTR"">UK</span> لے کر چلا گیا۔  </p><p>2010 میں والدہ صاحبہ کا انتقال ہوگیا اور 2011 میں میری شادی ہوگئی۔</p><p>2007 سے 2015 تک ہمارے اسی گھر کے نیچے واقع دو دکانیں مستقل ہمارے بھائی شاہد احمد کے استعمال میں رہیں بغیر کسی کرایہ کے۔  2015 میں یہ دکانیں چھوڑ کر دوسرے مقام پر اپنے لیے ایک دکان کرایے پر لے لی، لیکن 2016 میں جب ان کا کاروبار نہ چل سکا تو انہوں نے والد صاحب سے انہی دو دکانوں کے کرایہ  <span dir=""LTR"">)</span>اور ڈیڑھ لاکھ روپے دکانوں کا ڈیپازٹ <span dir=""LTR"">(</span>وصول کرنے کامطالبہ کیاتاکہ ان کا گزر بسر چل سکے ۔ ڈیپازٹ کی رقم انہوں نے اپنی نئی دکان میں جنگلے وغیر لگانے کے لیے لی تھی، لیکن جب کاروبار خراب ہوا تو گھر کے خرچے کے لیے ان دو دکانوں کے کرایہ کا مطالبہ کیا جو والد صاحب نے مجھ سے پوچھ کر میری رضامندی سے ان کو دینا شروع کیا، اور ابھی تک ان کو دیا جا رہا ہے۔</p><p>2018 میں والد صاحب کا انتقال ہوگیا۔ اور اس کے ایک سال بعد بھائی نے مجھ سے ایک اور دکان کا مطالبہ کیا کہ اسٹیٹ ایجنسی کا کام کرنا چاہتے ہیں، لہذا میں نے تیسری دکان بھی کرایہ دار سے خالی کروا کر انہیں دے دی جو تادم تحریر انہی کے پاس ہے۔  </p><p>2005 میں  بندہ عامر احمد نے پاکستان آکر ایک پلاٹ دو لاکھ روپے کا خریدا، پیسے میرے ہی تھے، لیکن اس کو والد صاحب کے نام کردیا تاکہ میری عدم موجودگی میں پلاٹ فروخت کرنے میں کوئی دشواری نہ ہو؛ کیونکہ یہ پلاٹ بطور انوسٹمنٹ کے میں نے خریدا تھا۔اور اب تک  یہ پلاٹ  والد صاحب کے نام  ہی ہے، اس کی موجودہ قیمت ساڑھے تین لاکھ روپے ہے۔ اس کے علاوہ کچھ شیئرز ہیں جن کی مالیت تقریباً ڈیڑھ سے دو لاکھ روپے تک ہے جو کہ والد صاحب کی ملکیت میں ہیں، اور یہ وہی شئیرز ہیں جن کا پیطھے ذکر آچکا ہے کہ والد صاحب نے ایک لاکھ کے خریدے تھے۔</p><p>  اب سوال یہ ہے کہ:</p><p>میری دو بہنیں ہیں ایک شادی شدہ اور ایک غیر شادی شدہ ہے جن کو ہماری والدین نے جائیداد میں سے کوئی حصہ نہیں دیا۔ بڑی بہن کی شادی کے وقت والد صاحب نے ایک پلاٹ بیچ کر ان کی شادی کرائی اور کہا کہ یہ آپ کا حصہ ہوگیا۔ لیکن میں اس کو ٹھیک نہیں سمجھتا۔ میں چاہتا ہوں کہ شریعت کے مطابق جس کا جو حصہ ہو وہ اس کو دیا جائے؛ تاکہ میرے والدین کو بھی قبر میں سکون ملے۔  </p><p>سوال نمبر:1 اب اس وقت ہماری ان دو بہنوں کا ، میرے بڑے بھائی کا اور میرا  اس   پلاٹ میں   جو والد صاحب کے نام ہیں اور والد صاحب کے شیئرز میں کیا کیا حصہ بنتا ہے؟</p><p>سوال نمبر:2     ہمارا موجودہ گھر جو کہ میرے نام ہے <span dir=""LTR"">)</span>جبکہ میری والدہ صاحبہ کہتی تھی کہ دونوں بیٹوں کا حصہ ہم ادا کرچکے ہیں اور یہ گھر عامر کا ہے اور اسی وجہ سے انہوں نے مجھے زبردستی بلا کر والد صاحب کی رضامندی سے یہ گھر میرے نام کردیا تھا۔<span dir=""LTR"">(</span> اس موجودہ گھر  میں اگر کسی کا کوئی حصہ ہے تو  کتنا ، کتنا  حصہ ہے ؟  اور کن کن کاحصہ ہے؟</p><p>سوال نمبر:3   ہمارے بھائی کہتے ہیں کہ جوائنٹ فیملی کے وقت چونکہ میری کمائی سب سے زیادہ تھی تومیراث میں اس حساب سے سب سے زیادہ حصہ میرا ہونا چاہیے تو کیا واقعی اس حساب ہمارے بھائی کا حصہ سب سے زیادہ بنتا ہے یا نہیں؟</p><p>ہماری شادی شدہ بہن ہمارے اسی گھر کے اوپر والے پورشن میں کرایہ پر رہتی تھیں، لیکن والد صاحب کی وفات کے بعد سے انہوں نے مجھ سے کہا کہ ہمارے حالات ٹھیک نہیں ہیں لہذا ہم کرایہ ادا نہیں کرسکتے تو اس کے بعد سے میں ان سے کرایہ وصول نہیں کررہا ہوں اور چھوٹی بہن میر ے گھر میں ہی رہتی ہیں، ان کا تمام خرچہ میرے ذمہ ہے۔</p><p><strong>وضاحت:</strong> سائل نے فون پر بتایا کہ والد صاحب اور والدہ صاحبہ کے والدین، دادا، دادی اور نانی ان کی زندگی میں ہی فوت ہوچکے تھے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>  مذکورہ بالا سوالات کے جوابات سے قبل چند باتیں بطورِ تمہید ذکر کرنا ضروری معلوم ہوتا ہے:</p><p>(الف)۔۔۔ مورِث اگر اپنی زندگی میں کسی وارث کو اس بنیاد پر کچھ دے کہ آئندہ اسے میری میراث میں حصہ نہیں ملے گا تو شرعا اس کا کوئی اعتبار نہیں۔ جب اس کا انتقال ہوگا تو دیگر ورثا کی طرح اس وارث کو بھی ترکہ میں اپنا شرعی حصہ ملے گا۔ لہٰذا صورتِ مسئولہ میں آپ کے بھائی شاہد والد صاحب کے ساتھ مذکورہ سٹام پیپر پر سائن کرنے کی وجہ سے اپنے حصۂ میراث سے محروم نہیں ہوں گے۔</p><p>(ب)۔۔۔ والد اگر اپنی جائیداد زندگی میں اولاد کے درمیان تقسیم کرنا چاہے تو یہ شرعًا ہبہ (گفٹ) ہوتا ہے، میراث نہیں۔ اس میں اصل اور بہتر تو یہ ہے کہ تمام اولاد، لڑکوں اور لڑکیوں سب کو برابر برابر حصہ دے، البتہ اگر میراث کے مطابق یعنی لڑکے کو لڑکی کا دگنا حصہ دے تو اس کی بھی گنجائش ہے۔ لیکن لڑکیوں کو بالکل محروم کرنا یا بہت معمولی حصہ دینا ناجائز ہے جس کی وجہ سے وہ گناہ گار ہوں گے۔ البتہ کسی بیٹے یا بیٹی کو اس کی خدمت، دینداری یا غربت کی وجہ سے کچھ زیادہ حصہ دیدیں تو اس کی گنجائش ہے۔ نیز اگر والد بغیرکسی وجہ کےکسی کو زیادہ حصہ دے اور باقاعدہ قبضہ بھی دے تو یہ ہبہ مکمل ہوجائے گا، اور وہ موہوب لہ اس حصے کا مالک بن جائےگا،اگرچہ ایسا کرنا جائز نہیں۔</p><p>(ج)۔۔۔ شرعا ہبہ اس وقت مکمل ہوتا ہے جب ہبہ کرنے والا شخص جس کو ہبہ کر رہا ہے، اسے ہبہ کی ہوئی چیز کا قبضہ دیدے، اگر زبانی یا تحریری ہبہ کیا لیکن قبضہ نہیں دیا تو وہ چیز بدستور واہب کی ملکیت میں رہے گی، موہوب لہ یعنی جسے ہبہ کیا جا رہا ہو، اس کی ملکیت میں نہیں جائے گی۔ لہٰذا آپ کے والد صاحب نے ایک بیٹے اور ایک بہو کو حصہ دینے کے بعد باقی ماندہ رقم میں آپ سے صرف زبانی جو یہ کہا تھا کہ اتنے پیسے آپ کے ہوگئے اس سے آپ ان پیسوں کے مالک نہیں بنے تھے، کیونکہ والد صاحب نے آپ کو اتنے پیسوں کا قبضہ نہیں دیا تھا۔ اس کے بعد ان پیسوں سے جو کچھ خریدا گیا وہ شرعا والد صاحب ہی کی ملکیت سمجھی جائے گی، آپ کی نہیں۔ اسی طرح موجودہ گھر خریدنے کے بعد والد صاحب نے اسے ایک مصلحت کی خاطر اپنی اہلیہ کے نام کیا تھا، اس لیے صرف نام کروانے کی وجہ سے  آپ کی والدہ شرعا اس گھر کی مالکہ نہیں بنی تھی۔    </p><p>اس تمہید کے بعد آپ کے سوالات کے جوابات حسبِ ذیل ہیں:-</p><p><strong>(1)۔۔۔</strong> سوال کے مطابق یہ پلاٹ چونکہ آپ نے اپنے پیسوں سے خریدا تھا، لیکن پاکستان میں نہ رہنے کی وجہ سے آپ نے اس غرض سے والد کے نام کیا تھا تاکہ بیچتے وقت کوئی مشکل نہ ہو؛ اس لیے یہ پلاٹ آپ کا ہے۔ صرف نام کرنے سے والد صاحب اس کے مالک نہیں بنے تھے، لہٰذا یہ ان کی میراث میں تقسیم نہیں ہوگا۔ البتہ شئیرز چونکہ والد صاحب نے اپنے پیسوں سے خریدے تھے؛ اس لیے وہ ان کی میراث ہے جس کے چھ (6) حصے بنا کر آپ دونوں بھائیوں میں سے ہر بھائی کو دو، دو (2، 2) حصے ملیں گے، اور دو بہنوں میں سے ہر ایک بہن ایک، ایک (1، 1) حصہ ملے گا۔</p><p><strong>(2)۔۔۔</strong> سوال میں ذکر کردہ تفصیل کے مطابق اس گھر (بشمول ان دکانوں) کی خریداری اور تعمیرِ نو میں کچھ پیسے آپ کے لگے ہیں اور کچھ پیسے آپ کے والد صاحب کے۔  جتنے پیسے آپ کے لگے تھے، اس کے بقدر آپ اس گھر کے مالک تھے، اور جتنے پیسے والد صاحب کے لگے تھے، اس کے بقدر وہ اس گھر کے مالک تھے۔ پھر جب والد صاحب نے ڈی سی آفس جا کر آپ کی موجودگی میں وہ گھر آپ کے نام کرایا، اور (1) باقاعدہ گفٹ ڈیڈ بنوائی اور یہ گھر آپ کو دینے کی صراحت کی، (2) کاغذات آنے کے بعد وہ کاغذات بھی آپ کو دئیے، اس کے بعد گھر کے مزید کاغذات بھی آپ کے نام پر بنائے گئے، اور (3) انہوں نے آپ کو حقیقی قبضہ دینے سے کبھی انکار نہیں کیا، بلکہ آپ اس گھر میں ان کے ساتھ ملکیت کے اعتبار سے شریک تھے اور اکٹھے رہ رہے تھے، اور والد صاحب اس کے بعد سے گھر کے نیچے بنی ہوئی دکانوں میں تصرف آپ سے پوچھ کر کرتے رہیں،  تو ان تین امور کے جمع ہونے کی وجہ سے اس گھر میں والد صاحب کا جو حصہ بنتا تھا اس پر آپ کا قبضہ ہوگیا تھا، اور ہبہ مکمل ہونے کی وجہ سے آپ اس گھر میں موجود اپنے والد صاحب کے حصے کے بھی مالک بن گئے تھے۔ لہٰذا اب یہ پورا گھر آپ کا ہے، یہ والد صاحب کی میراث میں شامل نہیں، اور آپ کے دوسرے بہن بھائی اس میں حق کا دعویٰ نہیں کرسکتے۔   (باستفادۃِ  من التبویب:60/72454، <strong>و</strong>من مجموعۃ فتاویٰ جامعۃ دار العلوم کراتشی: 2060/89)</p><p>       تاہم چونکہ آپ کے والد صاحب نے آپ کی دونوں بہنوں کو بالکل حصہ نہیں دیا جوکہ ناجائز تھا۔ اس لیے اب آپ کو چاہیے کہ آپ اپنی دونوں بہنوں کو کم از کم ان کے حصۂ میراث کے بقدر مال دیدیں؛ تاکہ آپ کے والدین سے ہونے والے ناجائز تقسیم کی تلافی ہو۔ سوال میں ذکر کردہ تفصیل کے مطابق اس موجودہ گھر کی خریداری اور تعمیر میں (آپ کے پیسوں اور پلاٹوں میں حصے کے علاوہ) صرف آپ کے والد صاحب کے کم و بیش تقریبا ساڑھے تیتنس لاکھ (3350000) روپے خرچ ہوئے ہیں جوکہ والد صاحب نے آپ کو گھر کی صورت میں ہبہ کردئیے ہیں۔ اس رقم کو اگر میراث کے فارمولے پر والد صاحب کے ورثا میں تقسیم کریں تو آپ کی ہر بہن کو ساڑھے پانچ لاکھ سے چھ لاکھ کے درمیان رقم ملنی چاہیے تھی۔ اسی طرح والد صاحب نے آپ کے بھائی کو اگرچہ پہلے والے گھر میں سے حصہ دیا تھا، لیکن اس کے بعد کی تمام جائیداد میں سے کچھ نہیں دیا، یہ بھی درست نہیں تھا۔  اس لیے آپ کو چاہیے کہ اپنے بھائی کو بھی کچھ نہ کچھ دیدیں۔  </p><p>     اگر آپ ایسا کریں گے تو  اللہ تعالیٰ سے امید ہے کہ اس سے آپ کے والدین کی کوتاہی کی تلافی ہوجائے گی، جبکہ آپ کو والدین کی طرف سے یہ ذمہ داری پوری کرنے اور بہن بھائیوں کے ساتھ حسنِ سلوک پر اجرِ عظیم ملے گا، ان شاء اللہ۔</p><p><strong>(3)۔۔۔</strong> آپ کے بھائی نے والد صاحب کے ساتھ دکان پر جو کام کیا تھا، وہ اس کی وجہ سے زیادہ سے زیادہ اجرتِ مثل (اس زمانے میں اس جیسے شخص کو اتنی مدت اس کام کی جو اجرت ملتی تھی) کا مستحق تھا۔ لیکن چونکہ اس وقت ان کے اخراجات بھی اسی دکان سے ہو رہے تھے، پھر کاروبار ختم ہونے کے بعد والد صاحب نے اس کاروبار سے خریدے گئے مکان میں بھی اسے حصہ دیا اور کام زیادہ کرنے کی وجہ سے دوسروں سے زیادہ حصہ دیا اور وہ اس پر راضی بھی ہوا، اس لیے ان کی اس باہمی رضامندی سے اجرتِ مثل کے معاملے کا تصفیہ ہوگیا تھا، بالخصوص جبکہ 2007 سے اب تک اس مکان کے نیچے واقع دو تین دکانیں بھی ان کے استعمال میں رہی ہیں اور وہی ان کا کرایہ اور نفع حاصل کرتا رہا ہے؛ اس لیے اب وہ اس کام کی وجہ سے مزید استحقاق کا دعویٰ نہیں کرسکتا۔  تاہم آپ صلہ رحمی اور والد صاحب سے رہ جانے والی کمی کی تلافی کے طور پر انہیں کچھ دے تو بہتر ہے، جیساکہ جواب (2) میں بھی بتایا گیا۔</p>",5471,jameya-tur-rasheed,میراث کے مسائل,میراث کے متفرق مسائل
2021-08-23,https://almuftionline.com/2021/08/23/5292/,اگر تو نے یہ استری بھابھی کو دی تو تجھے طلاق ہوگی,<p>ایک شخص نے گھر میں اپنی بھابھی کے ساتھ جھگڑا کیا اور اسی جھگڑے کی وجہ سے اس نے اپنی بیوی سے کہا کہ اگر تم نےیہ استری میری بھابھی کودی تو تجھے طلاق ہوگی،پھر ایک سال گزرگیا،اس بندے نے بھابھی کے ساتھ صلح بھی کرلی اور باتیں بھی شروع کردیں،یعنی تعلقات بحال ہوگئے،لیکن دوران سال اس بندے نے اپنی بیوی سے یہ نہیں کہا کہ اب آپ استری دے سکتی ہو یا نہیں ،مطلب استری والی بات دوبارہ بالکل نہیں کی، اب ایک سال بعد اس بندے کی بیوی نے وہی استری اسی بھابھی کو دے دی اور جب دے دی اور خاوندکو پتہ چلا کہ میری بیوی نے تو وہ کام کردیاتو اس نے بیوی سے کہا کہ اس  پر تومیں نے طلاق کے الفاظ استعمال کئے تھے اب کیا ہوگا،تو بھابھی نے بغیر استعمال کئے وہ استری واپس کردی۔</p><p>اب پوچھنا یہ ہے کہ اس بندے کی بیوی  کوطلاق ہوگئی ہے یا نہیں؟ اگر ہوگئی ہے تو کون سی ہوئی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ شوہر نے بھابھی کو استری دینے پر طلاق کو معلق کیا تھا،استعمال پر نہیں،اس لیے بیوی کے استری دینے سے وہ شرط پوری ہوگئی اور اس کی بیوی کو ایک رجعی طلاق ہوگئی،جس کا حکم یہ ہے کہ عدت گزرنے سے پہلے شوہر قولی یا عملی طور پر رجوع کرسکتا ہے،نئے نکاح کی ضرورت نہیں،البتہ اگر عدت گزرنے تک شوہر نے رجوع نہ کیا تو پھر نئے مہر کے ساتھ نئے نکاح کی ضرورت ہوگی،عدت کے دوران رجوع یا عدت کے بعد نئے نکاح کے بعد شوہر کو صرف دو طلاقوں کا اختیار ہوگا۔</p><p>نیز جب ایک بار شوہر طلاق کو کسی کام پر معلق کردے تو اس کے بعد وہ اس سے رجوع نہیں کرسکتا،لہذا مذکورہ صورت میں اگر شوہر بیوی کو اجازت دے بھی دیتا تب بھی تعلیق ختم نہ ہوتی اور بیوی کے استری دینے سے طلاق واقع ہوجاتی۔</p>",5292,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2021-08-23,https://almuftionline.com/2021/08/23/5113/,زمین کی فروخت کے بعد بائع کی جانب سے ٹال مٹول کرنا  اور خریدار کو کم قیمت میں فروخت پر مجبور کرنا,"<p>  <span dir=""RTL"">زمین کی خریداری میں ابتدائی معاملہ ہونے کے بعد بعض اوقات مالک کی جانب سے ٹال مٹول شروع ہو جاتی ہے کہ وہ قبضہ نہیں دیتا اور اس دوران قیمت کافی بڑھ جاتی ہے۔ بعض اوقات سالوں بعد تصفیے کی نوبت آتی ہے تو مالک سابقہ رقم واپس دینا چاہتا ہے جب کہ خریدار موجودہ رقم کے حساب سے رقم مانگتا ہے۔ خریدار کو یہ نقصان ہو چکا ہوتا ہے کہ وہ سالوں تک اس زمین کو نہ استعمال کر سکا اور نہ بیچ سکا، حتی کہ بیع کے وقت جو مٹیریل کم قیمت پر مل رہا ہوتا ہے وہ بھی اب مہنگا ہو گیا ہوتا ہے۔ ایسی صورت میں نقصان کے ازالے کی کون سی صورت جائز ہے اور کون سی ناجائز؟ اور مالک نے جو منافع لوگوں کو پھنسا کر ان کی رقم سے کمایا ہے وہ اس کے لیے حلال ہے؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں مذکور صورت میں اگر زمین کی بیع حقیقتاً ہوئی ہو، وعدہ بیع (<span dir=""LTR"">Agreement to sale</span>) نہ ہوا ہو تو بیع کے بعد مشتری (خریدار) زمین کا مالک ہو جاتا ہے اور بائع (فروخت کنندہ) کی ملکیت اس زمین سے ختم ہو جاتی ہے۔ اب اگر خریدار چاہے تو وہ بائع کو یا کسی بھی شخص کو یہ زمین زیادہ قیمت پر فروخت کر سکتا ہےاور بائع اسے سابقہ قیمت پر فروخت کرنے پر مجبور نہیں کر سکتا۔ نیز اس زمین کی فروخت کے لیے خریدار کا اس پر قبضہ ہونا بھی شرعاً ضروری نہیں ہے۔ اس مدت کے دوران اگر بائع نے زمین اجارے پر دی ہو یا کسی اور طرح کوئی منافع کمایا ہو تو وہ بھی خریدار کا ہوگا اور بائع کے لیے اسے استعمال کرنا شرعاً جائز نہیں ہے۔</p>",5113,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-08-23,https://almuftionline.com/2021/08/23/5111/,پراپرٹی ڈیلرز کی رقم ادائیگی میں تاخیر کی وجہ سے ہو نے والے نقصان کا حکم,"<p><span dir=""RTL"">پراپرٹی ڈیلرز عام طور پر ایک زمین کی بیع کر کےآدھی رقم ادا کر دیتے ہیں اور پھر قبضہ لے کر آگے بیچنا شروع کر دیتے ہیں۔ جب بقایا رقم ادا کرنے کا وقت آتا ہے تو بعض اوقات ڈیلر کی طرف سے بقایا رقم ادا کرنے میں ٹال مٹول شروع ہو جاتی ہے اور رقم اتنی لیٹ ہو جاتی ہے کہ اتنے عرصے میں زمین کی قیمت دوگنی سے بھی زیادہ ہو جاتی ہے۔ پھر مالک کہتا ہے کہ یا بقایا رقم کے بقدر مجھے زمین واپس دے دی جائے، یا اس کی قیمت بڑھا دی جائے اور یا اس کا دوبارہ سودا کیا جائے۔ یہ امر واقع ہے کہ اس دوران ڈیلر کو حد سے زیادہ فائدہ ہوتا ہے اور تاخیر بھی اس کی طرف سے ہوتی ہے بلکہ بعض ڈیلر خود زمین میں کوئی مقدمہ بنا لیتے ہیں تاکہ بقایا رقم کا مطالبہ نہ ہو سکے۔ صورت مذکورہ میں نقصان کے ازالے کی جائز اور ممکنہ صورتیں کیا ہو سکتی ہیں؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p><span dir=""RTL"">سوال میں مذکور صورت میں اگر زمین کی بیع حقیقۃً ہوئی ہو،وعدہ بیع (</span>Agreement to sale<span dir=""RTL"">) نہ ہوا ہو تو بیع کے بعد مشتری (خریدار) زمین کا مالک ہو جاتا ہے اور اس کے لیے آگے فروخت کرنا جائز ہوتا ہے۔ زمین کی باقی رقم مشتری پر دین  ہوتی ہے اور اگر وہ مشتری مال دار ہے تو رقم کی ادائیگی میں ٹال مٹول کرنا اس کی جانب سے بائع (فروخت کنندہ) پر ظلم اور شرعاً ناجائز ہے ۔ لیکن بائع کے لیے رقم کی عدم ادائیگی کی بنا پر مشتری کی رضامندی کے بغیر زمین واپس لینا، اس کا دوبارہ سودا کرنا یا اس دین پر کوئی اضافی رقم لینا  جائز نہیں ہے۔  نقصان کے ازالے کے لیے بائع مشتری سے کوئی چیز اس شرط کے ساتھ بطور رہن لے سکتا ہے کہ اگر مشتری رقم کی ادائیگی نہیں کرے گا تو بائع اس کی جانب سے اس چیز کو فروخت کرنے اور اس سے اپنا دین وصول کرنے کا وکیل ہوگا۔</span></p>",5111,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-08-23,https://almuftionline.com/2021/08/23/5089/,شوہرکابیوی کووقت نہ دینے کاحکم,<p>میرانام صائمہ ہے،میرے شوہرکاانتقال کچھ سال پہلے ہوچکاہے،جس سے میرے تین بچے ہیں،اس کے بعد میں نے ایک شخص سے چھپ کرنکاح کیا ،جس کامیری فیملی کوعلم نہیں،کیونکہ ہماری فیملی میں بیوہ کے نکاح کرنے کومعیوب سمجھاجاتاہے،میں نے گناہ سے بچنے کیلئے چھپ کرنکاح کافیصلہ کیا اورمفتی طارق مسعود صاحب سے مسئلہ بھی معلوم کیا،انہوں نے کہادوگواہوں کی موجودگی میں نکاح کرلیں تونکاح ہوجائے گا،یہ شخص سیالکوٹ میں رہتاہے اورمیں اسلام میں آبادمیں ،نکاح کے وقت انہوں نے یہ شرط رکھی کہ میں کسی بھی طرح کاخرچہ برداشت نہیں کروں گا،میں نے ان کی اس شرط کوقبول کرکے نکاح کرلیا،عام طورپرفون اورمیسجز کے ذریعہ ہی رابطہ رہتاہے، ملاقات نہیں ہوتی ،میں ان سے وقت مانگتی ہوں تووہ کہتے  ہیں میں نے بس تمہاری آخرت کیلئے نکاح کیا ہے،مجھے اس کی ضرورت نہیں،کیونکہ میری بیوی پہلے سے موجود ہے،اگرزیادہ کہتی ہوں تووہ کہتے ہیں طلاق دیدوں گا،میں طلاق بھی نہیں چاہتی ،کیونکہ مجھے ان سے بہت زیادہ محبت ہے،پوچھنایہ ہے کہ ان کامجھے وقت نہ دیناکیاگناہ نہیں؟ اوروہ کہتے ہیں کہ اس پرکوئی گناہ نہیں،اگرگناہ ہے توآپ پر ہے،میں اس پرشدیدکرب میں مبتلاہوں،بہت روتی ہوں،لیکن وہ کہتے ہیں کہ جتناروناہے رولو،اس سے فرق نہیں پڑتا،آپ کامجھ پرکوئی حق نہیں ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نکاح کامقصدصرف جنسی خواہش کی تکمیل نہیں،اسلام کی نظرمیں نکاح روح اورجسم کاایک ایساپاکیزہ رشتہ قائم کرنے کاعمل ہے جس میں مرداورخاتون ایک دوسرے کے ساتھ ہمیشہ رہنے اورایک دوسرے کے حقوق اورذمہ داریاں اداکرنے کاعہدوپیمان کرتے ہیں،اسی وجہ سے اسلام نے نکاح کے وقت ایسی شرطیں جن کی وجہ سے نکاح کی روح اورمقاصدپرزد پڑتی ہے تو بعض صورتوں میں تواس نکاح کوباطل قراردیاہے(جیسے نکاح متعہ اورنکاح موقت) اوربعض صورتوںمیں ان شرطوں کوباطل قراردیاہے،جیسے شوہریہ کہے کہ نان ونفقہ میرے ذمہ نہیں ہوگا تو ایسی صورت میں اگرنکاح گواہوں کی موجودگی میں ہواہے تویہ نکاح صحیح ہوگا اور شرط باطل ہوجائے گی۔صورت مسؤلہ میں نکاح کے وقت نان ونفقہ کی ذمہ داریوں سے سبکدوشی کی شرط جولگائی گئی ہے یہ باطل ہے،آپ کےنان ونفقہ اوررہائش کاانتطام کرنا اوروقت دیناشوہرکے ذمہ ہے،اگرشوہران حقوق میں کوتاہی کرتاہے اورمطالبہ کے باوجود نکاح سے عائدہونے والی ذمہ داریوں  کوپورانہیں کرتاتومرد گناہگارہوگا۔</p>",5089,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-08-23,https://almuftionline.com/2021/08/23/5066/,اولاد کے لیے مال وجائداد کی وصیت,<p>ایک صاحب کے صرف 2 بیٹے ہیں،84 سال ان کی عمر ہوگئی ہے ،اس لیے اپنی جائداد کے بارے میں وصیت لکھنا چاہتے ہیں۔</p><p>1۔ایک گھر ہے جو کہ والدہ کے نام ہے ،یعنی ان کی بیوی کے نام ہے۔</p><p>2۔بڑے بیٹے کے 2بچے ہیں ،ایک بیٹا ،ایک بیٹی۔</p><p>3۔چھوٹے بیٹے کے ہاں اولاد نہیں ہوئی ،اس لیے ایک لڑکا ہے  جو لےپالک ہے۔</p><p>4۔کچھ بینک بیلنس ہے۔</p><p>برائے مہربانی اس کی تقسیم بتادیں کہ کیسے ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اولاد کےلیے مال و جائداد کی وصیت نہیں کی جاسکتی ،اس کا بہتر طریقہ یہ ہے کہ زندگی میں  اپنا مال و جائیداد ورثہ کے درمیان برابر طور پرتقسیم کردی جائے،یہ ہدیہ شمار ہوگا،اس میں فقط نام کردینا کافی نہیں،بلکہ ہر ایک کو اس کا حصہ حوالے کرکے قبضہ دیاجائے اس طور پر  کہ اس جائیداد سےاپنے تصرفات ختم کرکے ، اس کے تمام حقوق اور سارے متعلقہ امور سے دستبردار ہوکرورثہ کے حوالے کردیا جائے،احناف کے نزدیک عام حالات میں اولاد کو ہدیہ دینے میں برابری مستحب ہے،بلاوجہ کسی کو کم کسی کو زیادہ دیادہ دینا مکروہ ہے،البتہ کسی معقول وجہ ، مثلا دینداری،خدمت،تنگ دستی وغیرہ کی بناء پر کسی ایک کو زیادہ دے دینا بھی بلا کراہت جائز ہے۔نیز اگر اولاد میں سے کوئی ایک یا سب بے دین ہوں اور اس بات کا اندیشہ ہو کہ وہ والد کے مال کے کو ناجائز کاموں میں استعمال کریں گے تو انہیں ضرورت سے زیادہ نہیں دینا چاہیے۔ بلکہ ضرورت کے بقدر دے کر بقیہ مال کو خیر کے کاموں میں صرف کردینا بہتر ہے۔پوتے وارث نہیں ،اس لیے ان کو دینا ضروری نہیں ہے۔</p>",5066,jameya-tur-rasheed,وصیت کا بیان,متفرّق مسائل
2021-08-22,https://almuftionline.com/2021/08/22/7829/,ٹھیکہ دار اور  ایجنٹ کا حکم,"<p>اگر کوئی آدمی<span dir=""LTR""> (online) </span>کام کرتا ہو کسی امريکن کمپنی ميں اور وہ اپنے آگے کچھ ماتحت رکھ لے اور ان کو تنخواہ ميں سے 18<span dir=""LTR"">%</span> دے،باقی 82% خود رکھے تو کيا يہ جائز ہے؟ اگر وہ اپنی تنخواہ بڑھانے کے ليے کمپنی والوں سے کہے کہ مجھے اپنے ماتحتوں کی تنخواہ بڑھانی ہے اور جب کمپنی والے بڑھا ديں تو اپنے ماتحتوں کی 10 فیصدبڑھائے باقی خود رکھ لے تو کيا يہ جائز ہے؟ ماتحتوں کو تنخواہ رکھتے وقت بتا دی تھی اور وہ اپنی مرضی سے کام کر رہے ہيں? پاکستان کي تنخواہ کے حساب سے ان کو صحيح پيسے مل رہے ہيں،(۱)سارا کام ماتحت کرتے ہیں،یہ ان کے کام پے نظر رکھتا ہے۔(۲)کمپنی نے خود کہا تھا کہ آپ اپنی ٹیم بنائیں پھر ہم آپ کو اور کام بھی دیں گے اور تنخواہ بھی بڑھائیں گے۔ اس نے ان کو یہ بھی بتا دیا ہے کہ آپ کو ایک بندہ کتنے ڈالر کا پڑے گا؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کمپنی کی طرف سے اس شخص کی مستقل الگ سے تنخواہ مقرر نہ ہو اورماتحت  ملازمین  کی تنخواہوں میں کمی بیشی اس کا اپناذاتی معاملہ ہو، البتہ ان کے تناسب سے متعلقہ کمپنی اس کو رقم دیتی ہو یعنی اگروہ ٹھیکہ دار ہو تو اس کے لیے ایسا کرنا جائز ہے اور اگر ایسا شخص کمپنی کا وکیل( ایجنٹ) ہو تو پھر اس کے لیے کمپنی کی طرف سے ملازمین کے نام ملنے والی رقم سے خود رکھنا جائز نہیں ہوگا اور دونوں صورتوں وہاں کی کمپنی قوانین کی پاسداری بھی بوجہ معاہدہ اس پر لازم ہوگی۔ </p>",7829,jameya-tur-rasheed,اجارہ یعنی کرایہ داری اور ملازمت کے احکام و مسائل,دلال اور ایجنٹ کے احکام
