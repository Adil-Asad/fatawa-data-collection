issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-01-30,https://almuftionline.com/2022/01/30/11602/,والدہ کی خودکشی کی دھمکی کی وجہ سے طلاق نامہ پر دستخط کرنا,"<p>سوال: میرے شوہر کومجبور کیاگیا،اس سے زبردستی طلا ق نامہ پر دستخط کراوئے گئے،ان کو کہا گیا تھا کہ دستخط کرنے سے طلاق نہیں  ہوتی،بہت مجبور کیا تھا میرے شوہر کو،میری ساس نے کہا تھا کہ اگر دستخط نہ کئے تو میرا مرا منہ  دیکھو گے،اسی لئے میرے شوہر نے دستخط کر دیئے ،پہلے انہوں نے مجھے مار کر گھر سے نکالا ،پھر میرے شوہر کو بھی مجبور کرتے تھے کہ اسے چھوڑ دو،لیکن میرا شوہر مجھے نہیں  چھوڑتا تھا،اسی وجہ سے انہوں نےزبردستی دستخط  کروا لئے ہیں،جبکہ میرے شوہر نے مجھے اپنے منہ سے  ابھی تک طلاق کا لفظ نہیں بولا،طلاق کا نوٹس بھی میری ساس خود بنواکر لائی تھی اور مجھے بھی میری ساس نے ہی نوٹس بھیجا تھا، ہمارے ساتھ  ناانصافی  ہوئی ہے،پلیز ہمیں  فتوی دیدیں۔</p><p><strong>تنقیح:</strong></p><p>1) نوٹس میں کتنی طلاقیں لکھی ہیں؟</p><p>جواب :تین طلاق</p><p>2) آپ کے شوہر کویہ کس نے کہاتھا کہ دستخط کرنے سے طلاق نہیں ہوتی؟</p><p>جواب: وکیل نے کہاتھا کہ سائن کرنے سے طلاق نہیں ہوتی۔</p><p>3) آپ نے لکھاہے کہ بہت مجبور کیاتھا ،کیسے مجبور کیاتھا؟</p><p>جواب:جی  میری ساس باربار میرے شوہر کو کہتی تھی کہ تو اس  کوطلاق دے دو،اس کو چھوڑدو، اگر دستخط نہ کئے تو میرا مرا منہ  دیکھو گے ،بہت مجبور کرتی  تھی اس وجہ سے میرے شوہر نے مجبور ہوکر دستخط  کر دیئے ۔</p><p><strong>تنقیح:</strong>سائلہ اور اس کے شوہر سے مزید تنقیح سے معلوم ہوا کہ اس کی والدہ کے قول ""میرا مرا منہ دیکھو گے"" کا مقصد خودکشی کی دھمکی دینا تھا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ مفتی غیب کا علم نہیں جانتا،اس لئے اسے جو بتایا جاتا ہے وہ اس کے مطابق جواب دیتا ہے،لہذا اگر سائل کی جانب سے سوال میں کوئی غلط بیانی ہوگی تو اس کا وبال اسی کے سر ہوگا،اس تمہید کے بعد آپ کے سوال کا جواب درج ذیل ہے<span dir=""LTR"">:</span></p><p>مذکورہ صورت میں ماں نے بیٹے پر دباؤ ڈالنے کے لئے جو جملہ کہا ہے""اگر دستخط نہیں کروگے تو میرا مرا منہ دیکھوگے"" اول تو اس جملے کا مطلب خودکشی کی دھمکی دینا نہیں ہوتا،بلکہ اس طرح ناراضگی کا اظہار ہوتا ہے کہ زندگی میں تجھے منہ نہ دکھاؤں گی تو تم میرا مرا منہ دیکھو گے۔</p><p>دوسرے اگر اس جملے سے ماں کا مقصد خودکشی کی دھمکی دینا ہی تھا (جیسا کہ میاں بیوی کا بیان ہے) تو بھی محض اس طرح کا جملہ بول دینے  اور دھمکی دینے سے شرعا کسی قسم کا اکراہ ثابت نہیں ہوتا،کیونکہ مائیں اولاد پر دباؤ ڈالنے کے لئے اس طرح کے جملے کہتی رہتی ہیں،لیکن اولاد کو یقین ہوتا ہے کہ ماں صرف دھمکی دے رہی ہے،حقیقت میں وہ ایسا نہیں کرے گی۔</p><p>لہذا مسئولہ صورت میں اگر اس طرح کی عمومی صورتِ حال تھی اور اس میں شوہر نے تین طلاقوں پر مشتمل طلاق نامے پر دستخط کئے ہیں تو تینوں طلاقیں واقع ہوگئی ہیں،اب رجوع نہیں ہوسکتا اور بغیر حلالہ کے نکاح بھی نہیں ہوسکتا۔</p><p>تاہم اگر ماں خود کشی کی دھمکی دینے میں واقعةً سنجیدہ تھی اور آپ کے شوہر کو اس بات کا یقین یا غالب گمان تھا کہ اگر وہ طلاق نامے پر دستخط نہیں کرے گا تو والدہ واقعةً خود کشی کا اقدام کرلے گی تو تو پھر مذکورہ صورت میں زبان سے طلاق کے الفاظ کہے بغیر مجبوراً محض طلاق نامے پر دستخط کرنے سے کوئی طلاق واقع نہیں ہوئی،کیونکہ جبراً دلوائی گئی تحریری طلاق شرعاً واقع نہیں ہوتی۔</p>",11602,jameya-tur-rasheed,طلاق کے احکام,تحریری طلاق  دینے کا بیان
2022-01-30,https://almuftionline.com/2022/01/30/9057/,"روایت ""انا مدينة العلم وابوبكراساسها،عمر جُدرانها، عثمان سقفهاوعلي بابها” كی تحقیق",<p>ایک  حدیث میں وارد ہے کہ میں علم کا شہر ہوں، حضرت ابوبکر رضی اللہ عنہ اس کی بنیاد، حضرت عمر رضی اللہ عنہ اس کی دیواریں، حضرت عثمان رضی اللہ عنہ اس کی چھت اور حضرت علی رضی اللہ عنہ اس کا دروازہ ہیں، کیا یہ حدیث صحیح ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اس روایت کو علامہ ابن عساکر رحمہ اللہ نے اپنی کتاب تاریخ دمشق میں درج ذیل سند کے ساتھ نقل کیا ہے:</p><p>تاريخ دمشق لابن عساكر (9/ 20) دار الفكر للطباعة والنشر والتوزيع:</p><p> أنبأنا أبو الفرج غيث بن علي الخطيب حدثني أبو الفرج الإسفرايني بلفظه غير مرة قال كان ابن المثنى يعظ بدمشق فقام إليه رجل فقال أيها الشيخ ما تقول في قول النبي (صلى الله عليه وسلم) أنا مدينة العلم وعلي بابها قال فأطرق لحظة ثم رفع رأسه وقال نعم لا يعرف هذا الحديث على التمام إلا من كان صدرا في الإسلام إنما قال النبي (صلى الله عليه وسلم) أنا مدينة العلم وأبو بكر أساسها وعمر حيطانها وعثمان سقفها وعلي بابها قال فاستحسن الحاضرون ذلك وهو يردده ثم سألوه أن يخرج لهم إسناده فأنعم ولم يخرجه لهم ثم قال شيخي أبو الفرج الإسفرايني ثم وجدت هذا الحديث بعد مدة في جزء على ما ذكره ابن المثنى فالله أعلم أو كما قال.</p><p>محدثینِ کرام رحمہم اللہ کے نزدیک مذکورہ بالا سند کے غیر معتبر ہونے کی دو علتیں ہیں:</p><p>پہلی علت:</p><p>اس میں بہت زیادہ انقطاع ہے، کیونکہ اسماعیل بن مثنی کی وفات 448ھ میں ہوئی، اور اس سند میں صرف تین رواة کو ذکر کرنے پر اکتفاء کیا گیا ہے، اس کے بعد رسول اللہ صلی اللہ علیہ وسلم تک  لوگوں کے مطالبہ کے باوجود باقی سند کو ذکر نہیں کیا گیا، اس سے معلوم ہوا کہ اس سند کے درمیان تقریبا چار سو سال پر مشتمل بہت بڑا انقطاع ہے  اور جب تک کسی روایت کی مکمل سند نہ ملے اس وقت تک اس پر صحیح، حسن یا معتبر ہونے  کا حکم نہیں لگایا جا سکتا۔</p><p>دوسری علت:</p><p>اس سند میں موجود راوی اسماعیل بن مثنی خود انتہائی ضعیف راوی ہے، جس پر ائمہٴ کرام رحمہم اللہ نے شدید کلام کیا ہے، چنانچہ حافظ شمس الدین ذہبی، علامہ سمعانی  اور دیگر بعض ائمہ کرام رحمہم اللہ نے اس پر شدید جرح کی  ہے،چنانچہ حافظ خطیب بغدادی رحمہ اللہ نے فرمایا: ""ليس موثوقا به في الرواية"" یعنی روایت کے معاملے میں اس راوی پر اعتماد نہیں کیا گیا، اس کے بعد حافظ شمس الدین ذہبی رحمہ اللہ  نے خطیب بغدادی رحمہ اللہ کے حوالے سے""لیس بثقة""   فرمایا: یعنی یہ راوی ثقہ نہیں ہے۔ اور محدثین کرام رحمہم اللہ کےنزدیک ایسے راوی کی روایت  بالکل مردود شمار ہوتی ہے۔</p><p>اس كے علاوه تلاش کے باوجود ہمیں سوال میں ذکر کی گئی روایت کی مكمل  سند كہیں نہیں مل سکی، علامہ دیلمی رحمہ اللہ نے مسند الفردوس میں بھی  اس کو بغیر سند کے نقل کیا ہے اور بغیر سند کے کسی بھی روایت پر صحیح یا حسن کا حکم نہیں لگایا جا سکتا،  نیزعلامہ عجلونی رحمہ اللہ نے  کشف الخفاء میں لکھا ہےکہ اس کے تمام طرق ضعیف ہیں اور الفاظ بہت کمزور ہیں اور  حدیث کے الفاظ یا معنی میں رکاکت (ایسی کمزوری جو کہ شانِ نبوت کے مناسب نہ ہو) کا ہونا حدیث کے موضوع ہونے کی علامت قرار دیا گیا ہے، نیزعلامہ ابنِ حجر ہیتمی رحمہ اللہ نے بھی اپنے حدیثی فتاوی میں اس کو ضعیف قرار دیا ہے۔</p><p> یہ بھی واضح رہے کہ موضوع درجے کی روایت پر بھی کبھی ضعیف کا اطلاق کر دیا جاتا ہے، چنانچہ علامہ ابن الصلاح اور دیگر علمائے حدیث نے موضوع روایت کو ضعیف احادیث کی ہی سب سے بری قسم قرار دیا ہے، لہذا جب تک یہ روایت کسی معتبر سند سے مروی نہ ہو اس کی نسبت حضور اکرم صلی اللہ علیہ وسلم کی طرف کرنا درست نہیں۔</p>",9057,jameya-tur-rasheed,حدیث سے متعلق مسائل کا بیان,متفرّق مسائل
2022-01-30,https://almuftionline.com/2022/01/30/9056/,روایت«انا مدينة العلم وعلي بابها» کی تحقیق,<p>ایک روایت میں آیا ہے کہ رسول اللہ صلی اللہ علیہ وسلم نے ارشاد فرمایا«أنا مدينة العلم وعلي بابها»  یہ روایت کافی مشہور ہے، سوال یہ ہے  کہ کیا یہ حدیث صحیح ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کی گئی روایت  کتبِ حدیث میں مختلف طرق اور مختلف الفاظ سے مروی ہے،  بعض طرق میں ""أنا مدينة العلم وعلي بابها ""، بعض میں مدينة العلم  کی بجائے""أنا دار الحکمة"" بعض میں"" أنا  مدينة الحکمة"" اور بعض طرق میں "" أنا  مدينة الفقه""کے الفاظ وارد ہوئے ہیں، لیکن معنوی اعتبار سے یہ تمام طرق ایک دوسرے کے قریب قریب ہیں۔ان میں سے اکثر طرق کو علامہ جلال الدین سیوطی رحمہ اللہ نے اپنی کتاب ""اللآلىء المصنوعة في الأحاديث الموضوعة""  میں نقل کیا ہے، جہاں تک ان طرق کی اسنادی حیثیت کا تعلق ہے تو اس  میں محدثین کرام رحمہم اللہ کے دو قول ہیں:</p><p><strong>پہلا قول:</strong></p><p>پہلا قول متقدمین میں سے جمہور محدثین کرام رحمہم اللہ کا ہے، جمہور محدثین نے اس روایت کے تمام طرق کو متکلم فیہ قرار دے کر ثابت نہیں مانا، امام ابوحاتم رازی، یحی بن سعید قطان، علامہ عقیلی اور علامہ ابن شاہین رحمہما اللہ نے اس روایت پر""ليس له أصل""کا حکم لگایا، امام ترمذی رحمہ اللہ نے  علل کبیر میں امام بخاری رحمہ اللہ سے ""لم یعرفہ وٲنکر هذا الحدیث"" کے الفاظ نقل کیے ہیں، علامہ دارقطنی رحمہ اللہ نے لکھا ہے کہ روایت""أنا مدينة العلم وعلي بابها ""  کوابوالصلت نامی راوی نے وضع کیا ہے، اگرچہ علامہ دارقطنی رحمہ اللہ نے صیغہٴ  تمریض یعنی قیل کے ساتھ اس بات کو ذکر کیا ہے۔ علامہ ابن جوزی  اور حافظ ذہبی رحمہما اللہ نے اس روایت کو موضوعات میں شمار کیا، علامہ سخاوی رحمہ اللہ نے"" إنه لیس له وجه صحیح"" فرمایا، امام ترمذی رحمہ اللہ نے ""أنا دار الحکمة وعلي بابها"" والے طریق کو نقل کرکے اس پر منکر ہونے کا حکم لگایا اور محدثینِ کرام کے نزدیک منکر کا لفظ موضوع  روایات كے ليے بھی استعمال ہوتا ہے، چنانچہ شیخ ابوغدہ صاحب رحمہ اللہ نے ""الموقظة"" للذہبی پر تعلیقات میں فرمایا:""<strong>كثر منهم إطلاق المنكر على الحديث الموضوع</strong>"" اسی لیے امام ترمذی    رحمہ اللہ نے لفظ منکر اپنی جامع میں جن جگہوں پر استعمال کیا ہے  ان میں سے بعض مقامات پر بعد کے ائمہ کرام رحمہم اللہ  نے اُس روایت کی سند میں موجود راوی پر شدید ضعف یا وضع کا حکم بھی لگایا ہے، چنانچہ روایت ""<strong>عن حمزة عن أبي الزبير عن جابر مرفوعاً إذا كتب أحدكم كتاباً فليتربه.</strong><strong>""</strong> کے تحت امام ترمذی نے فرمایا:"" <strong>هذا حديث منكر لا نعرفه عن أبي الزبير إلا من هذا الوجه، وحمزة النصيبي ضعيف في الحديث.اهـ سبب إطلاق النكارة عليه لتفرد حمزة به وهو ضعيف عند جماهير الحفاظ.</strong><strong>""</strong></p><p>جبکہ اس کی سند میں موجود راوی حمزہ نصیبی کو حافظ ابن حجر رحمہ اللہ نے متروک اور متہم بالوضع قرار دیا ہے، دیکھیے عبارت:</p><p><strong>تقريب التهذيب (ص: 179، رقم الترجمة: 1519)</strong> <strong>دار الرشيد، سوريا:</strong></p><p><strong>حمزة ابن أبي حمزة الجعفي الجزري النصيبي واسم أبيه ميمون وقيل عمرو متروك متهم بالوضع من السابعة ت.</strong></p><p>اسی طرح حافظ ذہبی رحمہ اللہ نے میزان الاعتدال میں محمد بن عمر ورومی کے ترجمہ میں سوال میں ذکر کی گئی  روایت نقل کرنے کے بعد لکھا ہے کہ امام ترمذی رحمہ اللہ نے محمد بن عمر ورومی عن شریک کے طریق سے اس روایت  کی تخریج کی ہے، مگر مجھے معلوم نہیں کہ اس کو کس نے وضع کیا ہے؟دیکھیے عبارت:</p><p><strong>ميزان الاعتدال لشمس الدين الذهبي</strong><strong>(3/ 668) </strong><strong>دار المعرفة للطباعة والنشر، بيروت:</strong></p><p><strong>وأخرج الترمذي عن إسماعيل بن موسى، عن محمد بن عمرو بن الرومي، عن شريك حديث: أنا دار الحكمة وعلى بابها، فما أدرى من وضعه؟</strong></p><p>لیکن امام ترمذی کی ذکر کردہ سند میں تلاش کے باوجود ہمیں کوئی ایسا راوی نہیں ملا کہ جس پر  ائمہٴ جرح وتعدیل نے کذاب، وضاع یا متہم بالوضع او الکذب کا حکم لگایا ہو، شاید اسی لیے حافظ ذہبی رحمہ اللہ نے لکھا کہ مجھے معلوم نہیں کہ اس روایت کو کس نے وضع کیا ہے؟ نیز متقدمین محدثین کرام رحمہم اللہ کے نزدیک منکر کا لفظ تفرد کے معنی میں بھی استعمال ہوتا ہے اور امام ترمذی رحمہ اللہ کے کلام میں تفرد کا احتمال بھی ہے، کیونکہ وہ فرماتے ہیں کہ شریک کے علاوہ ہم نے کسی کے پاس یہ حدیث نہیں پائی۔تاریخِ بغداد میں خطیب بغدادی رحمہ اللہ نے نقل کیا ہے کہ اس روایت کو ابوالصلت عبد السلام بن صالح نے ابومعاویہ سے روایت کیا، مگر ابومعاویہ نے بعدمیں اس روایت کو بیان کرنا چھوڑ دیا تھا۔</p><p>اس کے علاوہ شیخ الاسلام امام ابن تیمیہ رحمہ اللہ نے اس روایت پر کلام کرتے ہوئے واہی ہونے کا حکم لگایا اور فرمایا کہ اس روایت کے متن سے ہی اس کا جھوٹ ظاہر ہوتا ہے، کیونکہ اگر حضور اکرم صلی اللہ علیہ وسلم علم کے شہر ہیں تو اس کا دروازہ ایک نہیں، بلکہ ضروری ہے کہ حضور اکرم صلی اللہ علیہ وسلم سے آگے علم پہنچانے والوں کی تعداد تواتر تک پہنچے، کیونکہ ان کو غائبین تک پہنچانے کا حکم دیا گیا تھا، لہذا اس روایت کو کسی زندیق یا جاہل نے گھڑا ہے۔</p><p>لہذا جمہور محدثین کرام رحمہم اللہ کے نزدیک یہ روایت سنداً معتبر نہیں اور  ان کے اقوال کی روشنی میں جب تک یہ روایت کسی صحیح یا حسن درجے کی سند کے ساتھ مروی نہ ہواس کی نسبت حضوراکرم صلی اللہ علیہ وسلم کی طرف کرنا درست نہیں۔</p><p><strong>دوسرا قول</strong><strong>:</strong></p><p>دوسرا قول امام حاکم، حافظ علائی،حافظ ابنِ حجر، علامہ ابن عرّاق رحمہم اللہ  اور بعض دیگر متاخرین کا ہے، امام حاکم رحمہ اللہ نے اس روایت کے ایک طریق کو ""مستدرک"" میں صحیح الاسناد قرار دیا ہے، اگرچہ حافظ ذہبی رحمہ اللہ نے اس پر رد کرتے ہوئے موضوع ہونے کا حکم لگایا، کیونکہ اس سند میں ابوالصلت نامی راوی پر ائمہٴ جرح وتعدیل نے شدید جرح کی ہے، لیکن امام حاکم رحمہ اللہ نے ابوالصلت کے بارے میں ""ثقة مامون"" کے الفاظ نقل کیے ہیں، اس کا مطلب یہ ہے کہ امام حاکم رحمہ اللہ کے نزدیک یہ راوی ثقہ ہے، امام حاکم رحمہ اللہ کے علاوہ اور بھی حضرات نے اس کو ثقہ قرار دیا ہے، نیز امام یحی بن معین رحمہ اللہ سے جب اس روایت کے بارے میں پوچھا گیا كہ ابو الصلت نے ابومعاويہ سے یوں نقل کیا ہے تو انہوں نے فرمایا کہ اس میں ابوالصلت مسکین کا کیا قصور ہے؟ اس روایت کو ابومعاویہ (جو کہ امام اعمش کے شاگردوں میں سے ہیں) سے محمد بن جعفر نے بھی نقل کیا ہے، جو کہ ثقہ راوی ہے، البتہ اس روایت میں امام یحی بن معین رحمہ اللہ کی اپنی رائے کے بارے میں تاریخِ بغداد میں مختلف روایات نقل کی گئی ہیں، جن کی تفصیل کا یہاں موقع نہیں ہے۔</p><p>حافظ علائی رحمہم اللہ نے اپنی کتاب ""النقد الصحیح""  میں اس روایت پر تفصیلی کلام ذکر کیا ہے اور انہوں نے اس روایت کے مختلف طرق نقل کرنے کے بعد علامہ ابن جوزی رحمہ اللہ پر رد کرتے ہوئے لکھاہے کہ انہوں نے  اس روایت  پروضع کا حکم لگایا ہے، جبکہ وضع کی کوئی علتِ قادحہ ذکر نہیں کی۔اس کے بعد  حافظ علائی رحمہ اللہ نے  مختلف طرق پر تبصرہ کرنے کے بعد امام ترمذی اور امام حاکم رحمہ اللہ کے طرق کی بنیاد پر اس روایت کو حسن قرار دیا ہے۔</p><p>حافظ ابن حجر رحمہ اللہ کا قول علامہ سیوطی رحمہ اللہ نے""اللآلىء المصنوعة"" میں نقل کیا ہے کہ حافظ ابن حجر رحمہ اللہ سے اس حدیث کے بارے میں سوال کیا گیا تو انہوں نے فرمایا کہ اس حديث كو امام حاكم نے صحيح قرار ديا ہے اور علامہ ابن الجوزی رحمہ اللہ نے اس کو موضوعات میں شمار کیا ہے، جبکہ درست بات ان دونوں کے موقف کے درمیان ہے، وہ یہ کہ مذکورہ حدیث صحیح کا درجہ نہیں رکھتی اور بالکل جھوٹی اور موضوع کے درجے تک بھی نہیں گری ہوئی، بلکہ یہ حسن کا درجہ رکھتی ہے اور یہ بھی فرمایا کہ اگرچہ اس میں تفصیل ہے، مگر معتمد بات یہی ہے، اسی طرح حافظ ابن حجر رحمہ اللہ نے لسان المیزان میں جعفر بن محمد کے ترجمہ کے تحت لکھا ہے کہ اس روایت کے طرق کثیرہ ہیں، جن سے کم ازکم اتنا ضرورمعلوم ہوتا ہے کہ اس روایت کی اصل موجود ہے۔نیز علامہ سیوطی، ابن حجر ہیتمی، علامہ ابن عرّاق  اور ملا علی قاری رحمہ اللہ کا رجحان بھی اسی طرف معلوم ہوتا ہے۔</p><p>واضح رہے کہ حدیث کی تصحیح اور تضعیف کے سلسلہ میں درج ذیل باتوں کا سمجھنا ضروری ہے:</p><p><strong>پہلی بات: </strong>رواة پر جرح وتعدیل اور حدیث کی تصحیح وتضعیف ایک اجتہادی اور ظنی معاملہ ہے، اس لیے یہ عین ممکن ہے کہ ایک راوی ایک امام کے نزدیک ثقہ اور دوسرے امام کے نزدیک ضعیف ہو، کیونکہ جس امام کو راوی کے جس طرح کے احوال کی خبر ہوئی اس نے اسی طرح کا حکم اس کے بارے میں نقل کیا اور پھر اسی کی بنیاد پر اس کی روایت پر صحیح یا ضعف کا حکم لگایا گیا۔</p><p><strong>دوسری بات:</strong> کبھی ایسا بھی ہوتا ہے کہ ایک روایت کئی طرق سے مروی ہوتی ہے، جن میں سے بعض طرق ضعف کے باوجود قابلِ اعتبار (یعنی ان میں ضعفِ خفیف ہونے کی وجہ سے متابع اور شاہد کے طور پر ان کو قبول کیا جا سکتا ہے) ہوتے ہیں اور دیگر بعض موضوع درجے کے ہوتے ہیں، ایسی صورت میں قابلِ اعتبار طرق پر مدار رکھتے ہوئے اس روایت کو حسن قرار دیا جا سکتا ہے اور یہ روایت بھی پانچ صحابہ کرام رضی اللہ عنہم سے طرقِ کثیرہ سے مروی ہے، اگرچہ ان میں سے اکثر طرق میں ضعف شدید پایا جاتا ہے، لہذا جن ائمہ کرام نے اس پر حسن کا حکم لگایا ہے شاید ان کے نزدیک اس کے بعض طرق صالح للاعتبار ہوں۔</p><p> لہذا جمہور محدثین کرام نے اگرچہ اس روایت کو موضوع اور غیر ثابت قرار دیا ہے، لیکن حافظ علائی اور حافظ ابن حجر رحمہا اللہ کا استقراء اورتتبع وتلاش کے بعد حسن کا حکم لگانے  اور پھر علامہ سیوطی، علامہ ابن عراق، علامہ زرکشی اور ملا علی قاری رحمہم اللہ کا ان کے اقوال کو نقل کرکے خاموشی اختیار کرنے کو بھی صرفِ نظر نہیں کیا جا سکتا، اس لیے اگرچہ احتیاط کے پیشِ نظر بہتر یہ  ہے کہ جمہورمحدثین  کے موقف پر عمل کرتے ہوئے اس روایت کو حضور اکرم صلی اللہ علیہ وسلم کی طرف نسبت کرکے بیان نہ کیا جائے، لیکن اگر حافظ علائی اور حافظِ ابن حجر رحمہما اللہ کے قول پر اعتماد کرکےاس روایت کو  بطورِ حدیث بیان کیا جائے تو اس کی بھی گنجائش ہے، خصوصاً جبکہ یہ روایت فضائل کے باب سے تعلق رکھتی ہے اور فضائل کے باب میں کمزور روایت بھی قابلِ بیان اور قابلِ عمل ہوتی ہے۔</p>",9056,jameya-tur-rasheed,حدیث سے متعلق مسائل کا بیان,متفرّق مسائل
2022-01-30,https://almuftionline.com/2022/01/30/8676/,ظہار کے بعد شوہر رجوع نہ کرے اور طلاق بھی نہ  دے,<p>اگر کسی شخص نے اپنی بیوی سے ہمیشہ کیلئے ظہار کیااور اسے اپنی بیوی میں کوئی دلچسپی بھی نہیں ہے اور وہ شخص کفارہ اداکرکے  رجوع بھی نہیں کرنا چاہتا تو اب یہ عورت کیا کرے یعنی اپنے آپ کو اس شخص سے کیسے جدا کرے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کوئی شخص اپنی بیوی سے ظہار کرنےکے بعد  کفارہ اداکرکے رجوع بھی نہیں کرتا،اور اسے طلاق بھی نہیں دیتا تو اس صورت میں اس خاتون کو چاہئے کہ وہ عدالت میں دو گواہوں کی گواہی سے اپنے شوہر کے خلاف حقوق زوجیت ادا نہ کرنے کی وجہ کو بنیاد بنا کر فسخ نکاح  کا دعوی دائر کرے، اور عدالت کے ذریعے  نکاح فسخ کروایے۔</p>",8676,jameya-tur-rasheed,طلاق کے احکام,ظہار )بیوی کو  ماں یا بہن کے ساتھ تشبیہ دینے(  کے احکام
2022-01-30,https://almuftionline.com/2022/01/30/8625/,نمازمیں  قراءت شروع ہونےکےبعدثناپڑھنےکاحکم,<p>اگرجماعت میں شامل ہوں اورامام قرائت شروع کرچکاہوتوکیاہم ثناپڑھیں گے؟اورکب پڑھیں ؟نیزکیاثناء کےبغیرنماز ہوجائےگی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>امام اورمقتدی کےلیے نمازمیں ثناکاپڑھنامسنون ہےلیکن اگرکوئی جماعت میں شامل ہواورجہری قراءت ہورہی ہوتوپھرثناپڑھنےکےبجائےقراءت کوسننےکاحکم ہے،اورامام کی قراءت کوسنناواجب ہے،پھریہ کہ کب پڑھنی چاہیے؟ تواس حوالےسےحکم یہ ہےکہ اگرپہلی رکعت میں تاخیرسےآنےوالاجس سےکوئی رکعت فوت نہ ہوئی ہویعنی (مدرک) سےثنارہ جائےتواس کےلیے ثناپڑھناضروری نہیں ہے،البتہ وہ جس سےکوئی رکعت فوت ہوگئی ہویعنی (مسبوق )سےثنارہ جائےتووہ جب فوت شدہ رکعت پڑھنےکےلیےکھڑاہوگاوہ اس وقت پڑھ لےگا۔باقی یہ کہ اگر کسی سےسہوا(بھول کر) ثنارہ جائےتونمازمیں کوئی فرق نہیں ہوگا،البتہ اگرکسی نےقصداثناچھوڑدی تونمازتوٹھیک ہوگی لیکن کراہت تنزیہی سےخالی نہیں ہوگی ۔</p>",8625,jameya-tur-rasheed,نماز کا بیان,نماز کےمتفرق مسائل
2022-01-30,https://almuftionline.com/2022/01/30/8611/,بازاری قیمت سےزیادہ پرادہارخریدنااورآگےکم قیمت پرفروخت کرنا,"<p>ایک شخص مثلاسلمان کونقدکی ضرورت ہےمگراسکو کوئی بلاعوض دینےکوتیارنہیں سلمان اپنےجاننےوالے ایک کپڑےکےدکانداریارکشہ شوروم والےکےپاس جاکریہ ڈیلنگ کرتاہےکہ میں آپ سےنسیئہ  دولاکھ کاسامان خریدوں گااورپھرآپ کوایک لاکھ نوےہزارکابیچ دوں گاتویہ ربوا ہونےکی وجہ سےحرام ہےالبتہ اگرکوئی کہےمیں خود آپ سےنہیں خریدوں گابلکہ فلاںشخص مثلاحذیفہ تم سےکپڑےیارکشہ بیع معجل(نقدی)کےطورپرمثلا (دولاکھ)کے خریدیگااورپھرمیں سلمان اس رکشہ یاکپڑوں کوحذیفہ سےبیع موجل یعنی قسطوں پرمع منافع کےمثلا (تین لاکھ) پر خریدکرواپس تمھیں دکانداریاشوروم والا کوکم قیمت (مثلا ایک لاکھ نوےہزار) پرنقدی فروخت کردونگا۔یوں سلمان جسےقرض کی ضرورت تھی نقدپیسےلیکر اپنی ضرورت پوری کردیگا۔</p><p>دوسری صورت یہ کہ جس جاننےوالےدکاندار یاشوروم سےاولایہ مال حذیفہ نےخریداہے اس کےعلاوہ کسی فرد ثالث سےاس طرح ڈیلنگ کرےکہ میں حذیفہ سےکپڑےیارکشہ خریدکرتمہیں کم نقدی پرفروخت کردونگا۔</p><p>خلاصۃ المسألہ:یہاں تین معاملات ہوےہیں :</p><p>1:دکانداراورحذیفہ کےدرمیان نقدی<span dir=""LTR"">)</span> 200000)</p><p>2:حذیفہ اورسلمان مستقرض کےدرمیان قسطوں پرمع منافع کے(300000)</p><p>3:سلمان اوردکانداریافرد ثالث کےدرمیان کم نقدی پر190000)</p><p>معاملہ ثانیہ کا{حذیفہ اورسلمان کےدرمیان قسطوں کےمع المنافع} حکم مطلوب ہےکہ یہ منافع جائزبلاکراہت یامع الکراہت یاناجائزہے؟</p><p>مسئلہ سےمتعلق چند وضاحتیں :</p><p>1:سلمان حذیفہ سےقرض لینےنہیں گیاتھابلکہ وہ دکانداریاشوروم والےکےپاس گیاتھا</p><p>2:تمام معاملات میں قبضہ متحقق ہے</p><p>3:سلمان مستقرض پہلےسےجاننےوالےوالےدکانداریاشوروم یافرد ثالث سےان تمام معاملات کی منصوبہ بندی کرتاہےپھراس کےبعدیہ تمام معاملات طےپاتےہیں ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگردومعاملےالگ الگ ہوں،ایک معاملےکادوسرےمعاملےسےکوئی تعلق نہ ہو،اوردونوں معاملےشرعابھی درست ہوں،مثلاایک شخص(زید)کوایک لاکھ کی ضررت ہے،اوراسےقرض دینےکےلئےکوئی تیارنہیں تووہ دوسرےشخص(بکر)سےکوئی چیزبازاری نرخ سےزیادہ(مثلاایک لاکھ کی  چیزایک لاکھ بیس ہزارپر) ادہارمیں خرید لیتاہےاوراس کےبعدزیدتیسرےشخص(سہیل)کوبازاری نرخ سےکم پر(نوےہزارکی)فروخت کردیتاہے،جس کا پہلےوالے فروخت کنندہ سےبراہ راست یابالواسطہ کوئی تعلق نہ ہو توتب اس طرح سے معاملہ کرناجائزہےاور اسےفقہ کی اصطلاح میں <strong>""تورق""</strong> کہاجاتاہے۔</p><p>جہاں تک صورت مسئولہ کی بات ہےتویہ بھی ""تورق""ہی کی صورت ہے،مگر""تورق"" کاجائزہونااس شرط کے ساتھ مشروط ہےکہ اس کےساتھ دوسرےاحوال نہ ملےہوئےہوں،اگرکوئی دوسرےاحوال مل جائیں توبعض اوقات ""تورق"" کامعاملہ کرناجائزتوہوتاہےمگرخلاف اولی ہوجاتاہے،مثلاجب فروخت کنندہ کویہ معلوم ہوکہ خریدار پیسوں کاضرورت مندہےاورپیسوں ہی کی وجہ سے وہ مجبورایہ معاملہ کررہاہےتو پھرافضل یہ ہےکہ اسےقر ض حسنہ (جس کی فضیلت بھی ہے)دےدیاجائے،اسی طرح بائع کواگریہ معلوم ہوجائےکہ خریدارتجارتی غرض سےیہ معاملہ کررہاہےاوراس کامقصد""سرمایہ کاری"" کےلیےپیسےحاصل کرناہےتوپھر""تورق"" کےبجائےافضل یہ ہےکہ اس کےساتھ{شرکت}یا{مضاربت} کامعاملہ کیاجائے،اوربعض اوقات دوسرےاحوال مل جانےسے""تورق"" کا معاملہ کرنامکروہ یا ناجائز ہوجاتاہے،جیسے صورت مسئولہ میں سلمان کاحذیفہ سےادہارخریدنےسےپہلےایک دکاندار سےجاکرمنصوبہ بندی کرنا،اوراس کواس معاملےسےپہلےسےجوڑنا،یہ ""تورق"" کےجوازکےخلاف ہے،لہذاصورت مسئولہ کےمطابق معاملہ کرناجائزنہیں ہے،ہاں اگراس صورت میں سلمان تیسرےشخص جوکہ یہاں دکانداربن رہا ہے اس سے پہلےکوئی منصوبہ بندی نہ کرےبلکہ پہلےحذیفہ سےمعاملہ کرےاوراس کےبعدکسی تیسرےشخص کوجاکر نقد فروخت کردے،جس کاپہلےوالےمعاملےسےکسی قسم کاتعلق نہ ہو، توپھروہ معاملہ بلاکراہت جائزہوگا۔</p>",8611,jameya-tur-rasheed,خرید و فروخت کے احکام,بیع کی مختلف اقسام ، بیع وفا،  بیع عینہ اور بیع استجرار کا بیان
2022-01-30,https://almuftionline.com/2022/01/30/6616/,نماز کے دوران حیض آنے کی صورت میں نماز کا حکم,<p>کیا فرماتے ہیں مفتیان کرام اس مسئلہ کے بارے میں کہ  اگر کسی عورت کو نماز پڑھنے کے دوران حیض آنا شروع ہوجائے، تو اس عورت کے لیے  نماز کے بارے میں کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کسی عورت کو نماز کے دوران حیض آجائے، تو وہ نماز معاف ہے، اور وہ اس نماز کو فورا توڑ دے، پوری نہ کرے، اب اگر فرض نماز کے دوران حیض آیا ہو، تو پاک ہونے کے بعد اس کی قضا نماز پڑھنا لازم نہیں ہوگی، اور اگر سنت یا نفل نماز پڑھنے کے دوران حیض آیا ہو، تو پاک ہونے کے بعد اس نماز کی قضا کرے گی۔</p>",6616,jameya-tur-rasheed,پاکی کے مسائل,حیض،نفاس اور استحاضہ کا بیان
2022-01-30,https://almuftionline.com/2022/01/30/6614/,میاں بیوی کا ایک دوسرے کے اعضاء مخصوصہ کو ہاتھ لگانا,<p>کیا فرماتے ہیں مفتیان کرام اس مسئلہ کے بارے میں کہ  میاں، بیوی کے لئے ایک دوسرے کی شرمگاہ کو ہاتھ لگانا جائز ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جائز ہے۔</p>",6614,jameya-tur-rasheed,نکاح کا بیان,نکاح کے جدید اور متفرق مسائل
2022-01-30,https://almuftionline.com/2022/01/30/6611/,مرنے والے کو تلقین کے لیے دعا,<p>کیا فرماتے ہیں مفتیان کرام اس مسئلہ کے بارے میں کہ   مرنے والے کے پاس تلقین کے لیے کون سی دعا پڑھنی چاہیے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب کسی کا انتقال ہونے لگے، تو اس کے پاس یہ کلمات  پڑھنے  چاہییں:</p><p> لا إله إلا اللہ  الحليم الكريم، سبحان اللہ  رب العرش العظيم، الحمد اللہ  رب العالمين.</p><p>ترجمہ: اللہ کے سوا کوئی معبود نہیں، وہ بڑے حلم والا اور بڑا کریم ہے، پاک ہے وہ اللہ جو عرش عظیم کا پروردگار ہے، تمام تعریفیں اللہ کے لیے ہیں، جو سارے جہانوں کا پروردگار ہے۔</p>",6611,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-01-30,https://almuftionline.com/2022/01/30/6609/,کیا مور کھانا حلال ہے؟,<p>کیا فرماتے ہیں مفتیان کرام اس مسئلہ کے بارے میں کہ   مور کا گوشت کھانا حلال ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جی ہاں مور کا گوشت کھانا حلال ہے۔</p>",6609,jameya-tur-rasheed,جائز و ناجائزامور کا بیان,کھانے پینے کے مسائل
