issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-08-25,https://almuftionline.com/2021/08/25/5167/,ٕزیورکی زکوة میں کیابنوائی کی اجرت شامل ہوگی ؟,<p>کیافرماتے ہیں علماء کرام اس مسئلہ کے بارے میں کہ</p><p>ہمارےہاں ایک بڑے مفتی صاحب تھے، دو سال ہوئےاب ان کا انتقال ہوگیاہے،40سے 45سال تک وہ سونے کے زیورات میں ابریق والے مسئلے کے تحت فتوی دیتے رہے جیسا کہ امداد الفتاوی جلد دوم میں موجود ہےیعنی بنوائی کی اجرت کو زیورمیں شامل کرکے زکوة نکالنے کا فرماتے تھے،اب اس سال کچھ نئے حضرات آئے ہیں جو کہتے ہے جس قیمت پر سنار خریدتاہے اس پر زکوة نکالنا چاہیے،یعنی اجرت نکال کر زکوة نکالی جائے، اس لیے کہ خریدتے وقت سنار اجرت نہیں لگاتے،اب سوال یہ ہے کہ یہاں دوقول   ہوگئے ہیں، ایک یہ کہ اجرت شامل کرکے زکوة دینی ہےاوریہ انفع للفقراء بھی ہے اوردوسرا یہ ہے کہ اجرت نکال کر دینی ہے، اگر ہم کہیں کہ دونوں طرح سے مسئلہ درست ہے توپھر پرابلم یہ ہے کہ ایک لمبے عرصے تک ایک طرز پر فتوی دیا جاتا رہا ہے اور لوگ بھی اسی پر زکاة نکالتے رہے ہیں اوروہ انفع الفقراء بھی ہے،اب اگران نئے حضرات کے قول کے مطابق فتوی دیا جائے یعنی ایک درست مسئلے کو دوسرے درست مسئلے سے بدلیں تو یہ کیسے درست ہوگا؟  اس سے عوام میں شکوک و شبہات اور الجھن پیدا ہوگی،اوراگر دونوں مسئلوں کو بیان کرکے عوام پر چھوڑ دیاجائے کہ آپ جس پر چاہے عمل کریں تو ہمارے ہاں کبھی بھی یہ طرزِ عمل نہیں رہا۔نیزآپ یہ بیان فرمائیں کہ ابریق والی عبارت خاص ہے یا عام ہے یعنی صرف سنار کے ساتھ خاص  ہےکہ جب وہ اپنی زکوة نکالے گا تو اجرت کو شمار کرے گایا سب کےلیے یہ حکم ہے؟بقول مولانا اشرف علی تھانوی رح صاحب کےابریق والا مسئلہ اصل ہے اگریہی بات ہے توپھر عرف کا اعتبار کیوں ہوگا؟اس پر آپ کی رائے و تحقیق درکار ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ ہمارے علاقوں کارواج یہ ہے کہ جب صرافوں سے سونے،چاندی کے زیورات خریدے جاتے ہیں تووہ زیورات کے وزن میں کھوٹ،نگینوں،موتیوں اورزیورات تیارکرانے کی اجرت اوراخراجات کو بھی مجموعی قیمت میں شامل کرکے فروخت کرتے ہیں اوراس کے برعکس عام استعمال کرنے والے لوگوں سے ان زیورات کو خریدتے وقت خالص سونے یاچاندی کے زیورات کی قیمت ہی ادا کرتے ہیں اورکھوٹ وملاوٹ اورزیورات کی بنوائی اورتیاری کی اجرت کو قیمت میں شامل نہیں کرتے، بلکہ جتنی مقدارمیں خالص سونا یا چاندی اس زیورمیں موجودہوتی ہے، اسی کااعتبارکرکے بازاری حساب سے قیمت ادا کرتے ہیں۔</p><p>اہل علم حضرات کے نزدیک ایسی صورت میں زیورات کے تاجر اوراستعمال کنندہ دونوں فریقوں کے حق میں زکاة کی ادائیگی کا مسئلہ بھی مختلف ہوگا۔</p><p>چنانچہ عام استعمال کرنے والے لوگ ان زیورات کی زکوة اسی قیمت کے حساب سے ادا کریں گے جو قیمت انہیں فروخت کرنے کی صورت میں حاصل ہوگی ۔</p><p>اوران زیورات کے تاجراس قیمت کے حساب سے زکوة اداکریں گے،جس قیمت پر یہ زیورات گاہگوں کو فروخت کرتے ہیں ۔</p><p>لہذا امداد الفتاوی میں لکھا ہوا مسئلہ درست ہے، تاہم اگرپھربھی کوئی خریداربنوائی کی اجرت لگاناچاہتاہے تو یہ اعلی بات ہے اورنہ لگاناچاہے تو یہ بھی درست ہے،البتہ جہاں یہ عرف ہوکہ زیورات خریدناہو یا فروخت کرناہوبہرصورت زیورات کی بنوائی کی اجرت لگائی جاتی ہوتو پھر خریدار اورصراف دونوں ہی کو بنوائی کی اجرت لگاناپڑے گی ۔</p><p>     اصل مسئلہ اگرچہ ابریق والا ہے،لیکن اس کی بناء بھی عرف پر ہے، لہذا عرف مختلف ہوگا تو مسئلہ بھی مختلف ہوگا۔</p>",5167,jameya-tur-rasheed,زکوة کابیان,زکوة کے جدید اور متفرق مسائل کا بیان
2021-08-25,https://almuftionline.com/2021/08/25/5146/,خاوند کے مقروض ہونے کی وجہ سےفسخِ نکاح کا مطالبہ کرنا,<p>کیافرماتے ہیں علماء کرام اس مسئلہ کے بارے میں کہ</p><p>گزارش ہے کہ میری شادی کو گیارہ سال ہوئے ہیں اوراورمیری دو بیٹیاں ہیں ایک گیارہ سال کی ہے اوردوسری نو سال کی میرے شوہر کا اپنا کوئی کاروبارنہیں ہے وہ لوگوں سے ادھارلیکر گھر خرچے کےلیے دیتاہے یا لوگوں کو کاروبارکا جھانسہ دیکران سے پیسے لیتاہے اورخرچ کریتاہے اوران کے گھر والوں کو اس کا پتہ ہے مگروہ کچھ نہیں کہتے ،میں نے بچیوں کی ڈلیوری کا خرچہ  ادھارلیکر ادا کیاتھا میں نےاس کے مطالبے پر بھائیوں کو تیارکیا اورانہوں نے اس کو افریقہ بھیجالیکن وہاں  بھی نہیں سدھرا اورادھالینے لگاپھر پاکستان آیا یہ کہہ کر میری دبی میں جاب لگی ہے اوریہ انہوں جھوٹ نے بولاتھادبی جاکر بھی میرے بھائی سے قرض منگوایا،قرضدار جب ہمیں تنگ کرنے لگےتو میں  میکے آگئی، وہاں بھی قرضدارآتے رہیں جس کی وجہ سے والد صاحب کو گارڈرکھنا پڑا،اسی طرح میرے ایک بھائی کی 18لاکھ کی گاڑی انہوں نے جھانسہ دیکر بیچی اورایک رپیہ بھی نہیں دیاالغرض سینکڑوں واقعات ہیں جس کی وجہ سے تنگ آکرمیں نےپانچ پیشیاں بھگت کر عدالت سے خلع لےلی،پانچوں پیشیوں  کے وقت میرے خاوند عدالت میں حاضر نہیں ہوائےحالانکہ وہ کورٹ میں نیچے ہوتے تھے، خلع کے بعد پھر انہوں مجھے ورغلایا اورکہا کہ یہ خلع نہیں ہوئی اورفتوی بھی لے آئےمیں ان کے باتوں میں آگئی اوران کے پاس ان کے گھر چلی گئی مگروہاں حالات بدستورسابقہ تھےاورکوئی تبدیلی نہیں ہوئی تھی پھر انہوں  نےگاڑیوں کا کام شروع کیااورکہا کہ میں بدل چکاہوں، کچھ خوشحالی  ہوئی مگرپھر پتہ  چلاکہ یہ فراڈ ہے، کچھ لوگوں سے گاڑی دلانے کے لیے پیسے لیکر کھاجاتے ہیں اس طرح یہ قرض ہزاروں،لاکھوں سے ہوتاہوا کروڑوں تک جاپہنچا،یہ خود بھی ٹک ٹاک کا شوق رکھتےہیں اوربچیوں کےساتھ بھی منع کے باوجود ویڈیوز بناتےہیں ،قرضداروں کے خوف  سےایک مرتبہ گھر سے بھاگے ،میں اور بچیاں قرضداروں کے خوف سے اکیلے رہیں، پھرآکر کسی اورسے دس لاکھ کا قرض  لیااورسابقہ قرض خواہوں کودیا، اب جب سب نے مطالبہ شروع کیا تو پھر بھاگے ہوئے ہیں اورصرف واٹسپ پررابطہ کرتے ہیں میں نے خلع کا مطالبہ کیاتو پہلے تو منع کرتے تھے اوراب کہتے ہیں ٹھیک ہے ایک بیٹی مجھے دیدواورایک تم رکھ لواورکبھی یہ کہتےہیں کہ چھوڑنے یاعدالت جانے کی کوشش کی توتمہاری عزت اچھالوں گااورتمہاری زندگی حرام کردوں گا،مفتی صاحب اب میں اس آدمی کےساتھ نہیں رہ سکتی میری بچیاں بھی بہت چھوٹی ہیں اوران پر مجھے بالکل پھروسہ نہیں ہے وہ کچھ بھی کرسکتے ہیں، لہذا میں ان سے تنسیخِ نکاح چاہتی ہوں آپ سے گزارش ہے کہ مندرجہ بالاحالات کو سامنے رکھتے ہوئے شریعت کی رو سے مجھے مشورہ دیں کہ میں کیا کروں ؟ میں عدالت کے ذریعے خلع لینا چاہتی ہوں ،آپ ہماری رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> واضح رہے کہ احادیث شریفہ میں بلاوجہ طلاق کا مطالبہ کرنے والی عورت کے بارے میں فرمایا گیا ہے کہ اس کے لئے جنت کی خوشبوبھی  حرام ہے،تو اگر سوال میں مذکورحالات حقیقت پر مبنی نہ ہوں تو آپ ہر گز طلاق کا مطالبہ  نہ کریں ،آج کل کے معاشرے میں طلاق یافتہ عورت کواچھی نگاہ سے نہیں دیکھاجاتا، اس کوآگے شادی میں بھی مشکلات ہوتی ہیں،عزت اورروزی کے حوالے سےبھی  مشکل کا سامنا کرنا پڑتاہے، لہذا اگرآپ کا کسی طرح مذکورہ شوہرکے ساتھ گزارہ ہوسکتاہے تو سنجیدہ لوگوں کودرمیان میں ڈالکرمعاملہ کو رفع دفع کریں اوراپنا گھر نہ اجاڑیں ورنہ پھر پچتاوہ ہوگا۔تاہم اگر سوال میں ذکرکردہ صورتِ حال  بالکل صحیح ہے اوراس میں کسی قسم کی غلط بیانی نہیں کی گئی اوراس بناء پر آپ خلع لینے کی طلب گارہیں تواس کا شرعی حکم یہ ہے کہ خاوند سے خلع لینے کے لیے آپ کے پاس کوئی شرعی ریزن اورسبب کا ہوناضروری ہے ،صرف خاوند کا لوگوں سے قرضے لینااوران کے ساتھ فراڈ کرنا،قرضے واپس نہ کرنا یہ سب کام اپنی جگہ بہت ہی غلط کام ہیں جن سے توبہ اوراستغفارکرنااورلوگوں کےحقوق ادا کرنا آپ کے خاوند واجب ہےمگرشرعاً یہ چیزیں نکاح فسخ کرانے کا سبب نہیں،جب وہ آپ کونان ونفقہ دیتے ہیں جیسے کہ آپ نے اپنے سوال میں لکھاہے خواہ کہیں سے بھی لاکردیتاہوتوپھر آپ کو نکاح ختم کرانے کے مطالبے حق نہیں ہے۔</p><p>واضح رہے کہ عورت کوشرعاً درج صورتوں میں نکاح فسخ کرانے کے مطالبے کا اختیارہوتاہے۔</p><p>١۱۔شوہرنامردہو۔</p><p>۲۔ شوہر نان ونفقہ نہ دیتاہو۔</p><p>۳۔شوہر اتناغریب ہوکہ عورت کے نان ونفقہ کاانتظام نہ کرسکتاہو۔</p><p>۴۔شوہرکئی سالوں سے لاپتہ اوراس کاکوئی حال واحوال معلوم نہ ہو۔</p><p> ۵۔ شوہر اس طرح پاگل ہوکہ عورت کواس سے جان کاخطرہ ہو۔</p><p>۶۔کوئی اورایسی وجہ ہو جو مذاہبِ اربعہ میں سے کسی مذہب کے مفتی بہ قول کے مطابق عدالتی فسخ کاسبب ہو۔</p><p>ان میں سے ہرایک کی الگ الگ تفاصیل ہیں جن کی رعایت شرعاًضروری ہے ،اگرکسی ایک شرط کی رعایت کے بغیر نکاح فسخ کیاجائے تووہ فسخِ نکاح نافذنہیں ہوگا۔</p><p>آپ نے جو وجہ لکھی ہے وہ ان میں سے کوئی بھی نہیں ہے،کیونکہ نفقہ آپ کو خاوند دے رہاہےلہذا آپ کو فسخ نکاح کے مطالبے کا اختیارنہیں۔</p><p>جہاں تک آپ کے پہلے خلع کا تعلق ہےتو اسے دیکھے بغیرہم کوئی رائے نہیں دے سکتےکہ اس سے نکاح ختم ہوا ہے یا نہیں،کیونکہ تنسیخِ نکاح کےلیے شرعی بنیاد کا ہونا اورپھراس بنیاد کا واقعی ہونا ضروری ہے جس کا مطلوبہ ڈگری دیکھے بغیر فیصلہ نہیں ہوسکتا۔</p>",5146,jameya-tur-rasheed,طلاق کے احکام,خلع اور اس کے احکام
2021-08-25,https://almuftionline.com/2021/08/25/5057/,سوتیلی اولادکامیراث میں حق ہوگایانہیں؟,<p>سوال:عرض یہ ہےکہ نانانانی کی وراثت سےماموں اورخالہ کاکیاحصہ ہوگا؟کیونکہ 2خالہ اوردوماموں سگےہیں،اور3سوتیلے،بڑےماموں سوتیلےتھے،انہوں نےپلاٹ نانی کےنام کیاتھا،اورناناسوتیلےتھےانہوں نےپلاٹ خریدکراپنےسوتیلےبیٹےکےنام کیاتھا،انہوں نےیہ سوچ کرپلاٹ ان کےنام کیاتھاکہ ویہ یہ نہ سوچیں کہ وہ سوتیلی اولاد ہے،ان کےدوبھائی دوبہن سگی ہیں،اورایک بہن دوبھائی سوتیلےہیں ان کاوراثت میں کیاحصہ ہوگا۔</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں نانانانی کی میراث میں تفصیل یہ ہےکہ نانانانی کی حقیقی(سگی)اولادنانانانی دونوں کی طرف سےمیراث کی حق دارہوگی۔</p><p>سوتیلی اولادنانی کی میراث میں توشریک ہوگی،کیونکہ وہ ان کی سگی والدہ ہیں،البتہ ناناچونکہ ان کےحقیقی والدنہیں ہیں،اس لیےناناکی میراث میں شریک نہ ہوگی۔</p><p>اولادچاہےحقیقی ہوسوتیلی اگر کوئی پلاٹ یاجائیدادوالدین کےنام کرناچاہےتوشرعاکیاجاسکتاہے،البتہ یہ ضروری ہوگاکہ مالک بناکرباقاعدہ قبضہ میں بھی دیدیاجائے۔</p><p><strong>میراث کی تقسیم کاطریقہ:</strong>پہلےنانی کی میراث تقسیم کی جائے،نانی کی وفات کےوقت جتنےورثہ موجودتھے،ان کےدرمیان میراث تقسیم کی جائے۔</p><p>پھرناناکی وفات کےوقت ان کی سگی اولادمیں میراث تقسیم کی جائے۔</p><p>وراثت کی تقسیم اس طرح کی جائےگی کہ بھائیوں کوبہنوں کےمقابلےمیں دوگناحصہ دیاجائےگا۔</p>",5057,jameya-tur-rasheed,میراث کے مسائل,میراث کے متفرق مسائل
2021-08-25,https://almuftionline.com/2021/08/25/5056/,نانانےپلاٹ  خریدکرچھوٹےماموں کےنام کیاتواس میں میراث کاحکم,<p>سوال:دوسراپلاٹ جونانانےخریدکرچھوٹےماموں کےنام کیاتھایہ نانانےاپنی زندگی میں اپنی خوشی سےچھوٹےماموں کےنام کیاتھا،جب نانادنیاسےگئےتوبڑی بیٹی پہلےہی فوت ہوچکی تھی،پلاٹ وہ چھوٹےبیٹےکےنام کرچکےتھے،اب اسی پلاٹ کےپیسوں سےسب بہن بھائیوں کوحصہ مل رہاہے۔</p><p>جوبہن اس دنیاسےجاچکی ہیں،ان کی اولادکوحصہ ملےگایانہیں؟</p><p>چھوٹےماموں کےنام دوسراپلاٹ ہےاورحیات ہیں،جوبہن فوت ہوچکی ہیں،ان کی اولادکومذکورہ پلاٹ سےحصہ ملےگایانہیں؟</p><p>جوپلاٹ ماموں کےنام ہے،اس سےماموں دوبہن اورچاربھائیوں کوحصہ دےرہیں،توجوبہن فوت ہوچکی ہیں ان کاحصہ ہوگایانہیں؟</p><p><strong>تنقیح:</strong>نانانےپلاٹ صرف چھوٹےماموں کےنام کیاتھا،رہائش اس پلاٹ میں سب کی مشترکہ تھی،ماموں وغیرہ رہ رہےہیں۔</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نانانےجوپلاٹ خریدکرچھوٹےماموں کےنام کیاہےچونکہ الگ سےباقاعدہ قبضہ میں نہیں دیا،اس لیےیہ پلاٹ ماموں کاذاتی نہیں ہوگا،بلکہ ناناکی میراث کےطورپراس وقت موجودورثہ کےدرمیان تقسیم ہوگا۔</p><p>مرحومہ بہن چونکہ نانا سےپہلےفوت ہوچکی تھیں،اس لیےاس تقسیم میں مرحومہ بہن کی اولادکاشرعاحصہ نہیں ہوگا،ہاں مرحومہ کی میراث میں اس کی اولادکابہرحال حصہ ہوگا۔</p><p>موجودہ صورت میں ماموں اس پلاٹ سےاپنےبہن بھائیوں کوحصہ دےرہیں تواس میں شرعی طریقےکےمطابق میراث کی تقسیم ضروری ہے۔(تقسیم میراث کی تفصیل اگلےسوال کےجواب میں مذکورہے)</p><p> </p>",5056,jameya-tur-rasheed,میراث کے مسائل,میراث کے متفرق مسائل
2021-08-25,https://almuftionline.com/2021/08/25/5055/,ماموں نےپلاٹ نانی کےنام کیاتواس میں میراث کاحکم,<p>سوال:عرض یہ ہےکہ ہم4بھائی اور3بہنیں ہیں اورجائیدادمیں دوپلاٹ ہیں،جن میں سےایک پلاٹ <strong>بڑےماموں</strong> نےخریدکر<strong>نانی کےنام </strong>کیا،جب نانی کاانتقال ہواتوان کی بیٹی حیات تھیں،تواس پلاٹ سےان کی اولادکوحصہ ملےگایانہیں؟</p><p><strong>تنقیح:</strong>پہلےنانی کاانتقال ہوا2007 میں،اس کےبعد بیٹی کاانتقال ہوا،نانی کےانتقال کےوقت ان کی بیٹی زندہ تھی۔</p><p>بڑےماموں نےپلاٹ صرف نانی کےنام کیاتھا،باقاعدہ قبضہ نہیں دیا،نانی کی زندگی میں رہائش مشترکہ تھی۔</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بڑےماموں نےپلاٹ خریدکرنانی کےنام کیاشرعایہ ہبہ ہے،اورہبہ کےلیےضروری ہےکہ نام کرنےکےساتھ ساتھ باقاعدہ قبضہ بھی دیاجائے،صورت مسئولہ میں چونکہ ماموں کی طرف سےباقاعدہ قبضہ نہیں دیاگیا،اس لیےیہ پلاٹ صرف ماموں کاہوگا،نانی کی میراث میں شامل نہ ہوگا۔</p><p>ہاں نانی کی دیگرجائیداداورمیراث میں نانی کےوفات کےوقت موجودورثہ کاحصہ ہوگا۔</p><p>میت کےبیٹےاوربیٹی زندہ ہوں توآگےان کی اولادکادادایاناناکی میراث میں براہ راست توکوئی حصہ نہیں ہوتا،البتہ بیٹی کاوالدکی جائیدادودیگرمیراث میں جوحصہ بنےگاوہ اب ان کی اولاد یعنی نواسےنواسیوں  کوملےگا،اس طرح بالواسطہ نواسےنواسیوں کاناناکی جائیدادمیں حصہ بن جائےگا۔</p>",5055,jameya-tur-rasheed,میراث کے مسائل,میراث کے متفرق مسائل
2021-08-24,https://almuftionline.com/2021/08/24/5792/,ترکہ میں موجود ایسے گھر کا حکم جس پر والد کی اجازت سے مزید تعمیر کی گئی ہو,<p>:میرے والد صاحب بشیر احمد کا لیاقت آباد میں چالیس گز کا مکان چھبیس لاکھ میں فروخت ہوا،والد صاحب کے تین بیٹے اور چار بیٹیاں ہیں،ایک بیٹے محمد عارف کا انتقال والد صاحب سے پہلے 1990 میں ہوا،جب گھر فروخت ہوا تو محمد طارق بڑے بیٹے نے حصے کا تقاضا کیا اور کافی بات چیت اور اس کے اصرار پر والد صاحب نے اقساط کی صورت میں ساڑھے چھ لاکھ کا حصہ ادا کیا ۔</p><p>والد صاحب نے مشرقی سوسائٹی میں ایک سو بیس گز کا ایک گھر (گراؤنڈ فلور پر)بنایا،والد صاحب کا 12 اگست 2018 کو کینسر کے مرض کی وجہ سے انتقال ہوگیا،اس کے بعد بڑے بیٹے محمد طارق کا انتقال 2020 میں ہوا،والدہ ماجدہ حیات ہے،ان کے علاوہ ورثہ میں بندہ محمد شارق اور چار بہنیں ہیں، میں اپنی بہنوں اور والدہ کو والد صاحب کے میراث میں سے حصہ دینا چاہتا ہوں،میں نے والد صاحب کی اجازت سے اپنے لیے بتیس لاکھ کی رقم سے اس گھر پر دومنزلیں مزید تعمیر کیں،اب میں بہنوں کو اقساط کی صورت میں ان کا حصہ دینا چاہتا ہوں اور والدہ میرے ساتھ ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>1۔ مرنے سے پہلے زندگی میں کسی وارث کو اپنے مال میں سے کچھ دینا ہبہ کے حکم میں ہے،اس کی وجہ سے اس وارث کا میراث کا حصہ ختم نہیں ہوتا،اس لیے آپ کے بڑے بھائی کو اگرچہ والد نے اپنی زندگی میں میراث کے حصے کی نیت سے ساڑھے چھ لاکھ کی رقم ادا کردی تھی،لیکن اس کی وجہ سے ان کے میراث کا حصہ ختم نہیں ہوا اور آپ کے والد کی میراث میں ان کا بھی حصہ ہوگا۔</p><p>2۔میراث میں صرف ان ورثہ کو حصہ ملتا ہے جو مورث کے انتقال کے وقت زندہ ہوں،لہذا آپ کے بھائی محمد عارف جن کا انتقال والد صاحب سے پہلے ہوگیا تھا،ان کا میراث میں حصہ نہیں ہوگا۔</p><p>3۔چونکہ آپ نے دو مزید منزلیں والد صاحب کی اجازت سے اپنے لیے بنوائی تھیں،اس لیے ان دو منزلوں کے مالک  تو اکیلے آپ ہیں،البتہ زمینی منزل تمام ورثہ کی مشترکہ ملکیت ہے،لہذا اگر آپ اس مکان کے مکمل مالک بننا چاہتے ہیں تو آپ کو اس میں سے دیگر ورثہ کا حصہ دینا ہوگا،جس کا طریقہ یہ ہے کہ دوسری اور تیسری منزل کے بغیر صرف زمینی منزل کے لحاظ سے اس مکان کی قیمت لگوالیں،جو قیمت لگے اس میں آپ کے علاوہ دیگر ورثہ کا جو حصہ بنتا ہے وہ ان کے حوالے کردیں۔</p><p>دیگر ورثہ کے حصوں کی تفصیل درج ذیل ہے<span dir=""LTR"">:</span></p><p>زمینی منزل کی جو قیمت لگے اس میں سے٪5ء12 آپ کی والدہ کا حصہ ہے،جبکہ٪875ء21 آپ کے بڑے بھائی محمد طارق کا حصہ ہے جن کا انتقال والد کے انتقال کے بعد ہوا ہے،چونکہ وہ اب موجود نہیں،اس لیے ان کا حصہ اب ان کی وفات کے وقت موجود ورثہ کے درمیان تقسیم ہوگا اور ٪937ء10 ہرہر بہن کو دینا پڑے گا۔</p>",5792,jameya-tur-rasheed,میراث کے مسائل,میراث کے متفرق مسائل
2021-08-24,https://almuftionline.com/2021/08/24/5160/,زکوة تقسیم کرنے والے ادارےکو زکوة دیتے ہی زکوة ادا ہوجائے گی  یا جب  وہ  ادارہ  فقیرکو زکوة دےگا تب دینے  والے  کی زکوة ادا ہوگی؟,<p>کیافرماتے ہیں علماء کرام اس مسئلہ کے بارے میں کہ       </p><p>ایک ادارہ ہے جو لوگوں کی زکوة وصول کرتا ہے اور مستحق لوگوں کو دیتا ہے،یہ ادارہ چند مستحق لوگوں کو ہر ماہ ایک فکس رقم بطور زکوة کے دیتا ہے اور اس کے علاوہ مختلف اوقات کے دوران جس کو مدد کی ضرورت ہوتی ہے تحقیق کے بعدمستحق پا کر اس کی مدد کرتا ہے۔ اس ادرے سے متعلق مجھے کچھ سولات پوچھنا ہیں جو درجِ ذیل ہیں:</p><p>1۔ زکوة دہندہ  اگر اس ادارے کو وکیل بنادے تو کیا وکیل کو دیتے ہی اس پر سے زکوة کی فرضیت اٹھ جائے گی یاجب ادارہ فقیر کو دے گا تب زکوة کی فرضیت اٹھے گی ؟</p><p>2۔ زکوة دہندہ سے وصولی کے بعد اگریہ ادارہ زکوة کو تقسیم کرنے میں سال لگاتا ہو توکیا  اس تاخیرسے زکوة دہندہ گناہ گار ہوگا؟</p><p>3۔ مذکورہ  ادارے کا بینک میں زکوة اکاؤنٹ ہے اور لوگ اس میں زکوة  بھیجتےرہتے ہے،پھریہ ادرہ اس سے تھوڑا تھوڑا کرکے حسبِ ضرورت نکال کر غریبوں پر تقسیم کرتا رہتاہے، اب خدانخوستہ اگر زکوة دینے والوں سے کوئی تقسیمِ زکوة سے پہلے مرجائے تو ا س کی زکوة کا کیابنےگا ؟ اکاونٹ چیک کرنے سے یہ تو پتہ چل جاتا ہے کہ فلاں شخص نے اتنی رقم دی ہے، لیکن یہ پتہ کرنا کہ وہ شخص اب زندہ ہے یا نہیں؟  ناممکن ہے،اسی طرح موت کی صورت میں اس کے رشتے داروں کا پتہ کرنا بھی ناممکن ہوتاہے،جبکہ رقم میراث بن کر ورثہ کو منتقل ہوتی ہے۔</p><p>4۔زکوة  اکاؤنٹ میں مختلف لوگوں کی رقوم ہوتی ہیں اوروہ مکس ہوتی ہیں تو کیسے پتہ چلے گاکہ کس کی رقم خرچ ہوئی ہےکہ کہاجائے کہ اس کی زکوة ادا ہوگئی ہے؟یہ مشکل اس لیے پیش آتی ہے کہ جو لوگ زکوة بھیجتے ہے وہ ساری رقم اسی وقت مستحقین کو نہیں دی جاتی، بلکہ فقراء کی  ضرورت کے مطابق وفقتاً فوقتاً  دی جاتی ہے۔</p><p>۵۔کیا موجودہ حالات میں ضرورت کے قاعدے کی بنا پر یہ کہا جاسکتا ہےکہ جیسے ہی وہ شخص ادارے کو زکوة کی رقم منتقل کردے اسی سے اس پر سے فرضیت زکوة اٹھ جائےگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> (١)۔ اگرمذکورہ ادارے نے مستحقِ زکوٰۃ  لوگوں سےان کی زکوة وصول کرنے اورپھر غریبوں میں تقسیم کرنے کاوکالت نامہ حاصل کررکھاہوتو اس دارے کے زکوۃ وصول کرتے ہی دینے والے کی زکوة ادا ہوجائے گی اورفرضیت اس سے ساقط ہوجائے گی اوراگر اس طرح کی وکالت  اس نے مستحق ِزکوة لوگوں سے حاصل نہیں کیاتو پھرزکوة تب ادا ہوگی جب بالفعل یہ اداہ فقیروں پر زکوة خرچ کرے گی اوروہ اس پر قبضہ کرلیں گے ۔</p><p> (۲)۔ مذکورہ بالادوصورتوں میں سے پہلی صورت میں گناہگارنہیں ہوگا اوردوسری صورت میں بعض علماء کے نزدیک گناہگارہوگا،بشرطیکہ اس کویہ علم ہوکہ مذکورہ ادارہ زکوة کی ادائیگی میں تاخیرکرتاہے اورپھربھی وہ شخص اسی کوزکوة دیدیتاہے ۔</p><p>۳۔ پہلی صورت میں چونکہ زکوة معطی کی ملکیت سے نکل گئی ہے، لہذا وہ میراث نہیں بنے گی،لہذا نہ زکوة دہندہ کو تلاش کرنے کی ضرورت ہے اورنہ ہی موت کی صورت میں اس کے ورثہ کو،جبکہ دوسری صورت میں چونکہ زکوة ملک سے نہیں نکلی، لہذاموت کی صورت میں وہ میراث بنے گی اورواپس ورثہ کے پاس آئے گی، اگرورثہ نہ مل رہے ہوں تو اس کا حکم لقطہ والا ہوگا کہ جب تک امید ہے ورثہ کوتلاش کیا جائے گا اورناامیدی ہونے پر ان کی طرف سے فقراء پرصدقہ کردیا جائے گا،اس کے بعدبھی اگرورثہ کا پتہ چل جائے اوروہ مال کا مطالبہ کرے تو اس ادارے کو ومال ان کو دینا پڑےگا۔</p><p>۴۔ مستحقِین زکوٰۃ سےتملیک حاصل کرنے کی صورت میں تو یہ مشکل پیش نہیں آئے گی،کیونکہ ادارے کو دیتے ہی زکوة اد ہوجائے گی،ہاں تملیک کے عدمِ حصول کی صورت میں یہ مشکل ضرورپیش آئے گی،اس صورت میں  ادارہ  نےجس کی طرف سے نیت کی تھی اس کی طرف سے ادا ہوجائے گی اوراگرنیت نہیں کی تو سب کی طرف سے تناسب کے ساتھ ادا ہوجائے گی ۔</p><p>۵۔یہ بات تب کہی جاسکتی ہےجب مذکورہ ادارہ فقراء سےتوکیل حاصل کرلے۔</p>",5160,jameya-tur-rasheed,زکوة کابیان,زکوة کے جدید اور متفرق مسائل کا بیان
2021-08-24,https://almuftionline.com/2021/08/24/5142/,حکم الاختلاف بین الزوجین فی الطلاق بکلمة سوف أطلقک,<p>فضيلة رئيس دار الإفتاء  جامعة الرشيد كراتشي باكستان حفظه الله</p><p>السلام علیکم ورحمة الله وبركاته...</p><p> وبعد:ماالحکم الشرعی اذا حصل الاختلاف بین الزوجین فی الطلاق ولیس لدیھماشھود حیث ان الزوجة تدعی وقوع الطلاق والزوج ینکر ذلک بل یقول انہ ھدد الزوجة بالطلاق فق وتفصیل ھذہ المسئلة بان الزوج  قال لزوجته تهديدا عبر رسالة صوتية واتساب بأنك لو مسكت جوالي مرة أخرى سوف أطلقك ثلاث تطليقات ثم قال في مقطع آخر لو مسكت جوالي مرة أخرى سوف أطلقك ثلاث تطليقات بائنة .</p><p>وحيث إن الرجل لم يحب أن يسمع صوته غيرها لأنه ما كان قصده إلا التهديد فقط فشطب المقطعين المذكورين.</p><p>والآن ترفض الزوجة عن الفراش الزوجية مدعية بأن الطلاق  وقع  عليها حيث إنها أخذ الجوال بعد ما هدد الزوج بالطلاق من يد زوجها بالقوة لإثبات الطلاق.</p><p>ولكن الزوج ينكر ويقول بأنه لم يطلق زوجته بل هددها بالطلاق حيث إنها سبت والدَيْهِ وهما متوفيان من زمن طويل وذلك بعد ما فتش جوال زوجها ووجد فيه مقطعا صوتيا يطلب فيه من عائلته الثانية مكونة من زوجة وأولاد وبنات بأن يستعدوا للتنزه إلي منطقة أخري في يوم كذا.</p><p>المطلوب من أهل الفتاوى هو بيان الحكم الشرعي   فی حالة  الخلاف بین الزوجین فی الطلاق حیث ان الزوجة تدی وقوع الطلاق والزوج ینکر ذلک فھل دعوی الزوجة معتبربدون شھود ام انکارالزوج معتبرمع الیمین ،بینوا توجروا  .</p><p>بارك الله فيكم وجزاكم خيرا</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>       إن اتفقاعلی أن الزوج نطق بھذا اللفظ ""سوف أطلقك"" ولکنھما إختلفا فی أن ما تلفظ به الزوج ھل یقع  بہ الطلاق أو لا فالحکم أن ما تلفظ به الزوج المذکور ليس تعليقاً للطلاق على إمساک المراة جوال الزوج ، ولكنه مجرد وعد وتهديد بالطلاق فی المستقبل، فلا يترتب عليها طلاق،وذلک لأن قوله""سوف أطلقك"" صيغة صريحة في الوعد بالطلاق مستقبلاًعند إمساک الجوال، وبھذا لایقع الطلاق، فلم یصح قول المراة، ولایجوزلھا الإنکار عن الفراش الزوجية مدعية بأن الطلاق  وقع  .</p><p>وإن اختلفافی غیر ذلک  بحیث تدعی الزوجة وقوع الطلاق بکلمات أخری نطق بھا الزوج  والزوج منکر من نطق تلک الکلمات فالحکم أن الزوجین إذ ا اختلفا فی الطلاق فعلی الزوجة البینة فإن لم تکن عندها بینة فالقول قول الزوج مع یمینہ فان حلف لایقع الطلاق وإن أنکر یقع الطلاق .</p><p>ولکن  لیعلم أن  المرأة كالقاضي إذا سمعته أو أخبرها عدل لا يحل لها تمكينه .والفتوى على أنه ليس لها قتله ، ولا تقتل نفسها بل تفدي نفسها بمال أو تهرب .</p>",5142,jameya-tur-rasheed,طلاق کے احکام,طلاق دینے اورطلاق واقع ہونے کا بیان
2021-08-24,https://almuftionline.com/2021/08/24/5091/,طلاق کاحق جس کوسپردکیاگیاہے اس کاطلاق دینا,<p>بندہ ناچیز زید(فرضی نام ) نے اپنے بھتیجے عبداللہ کے اپنی پہلی باتوں سے منحرف ہونے پرحق طلاق بصورت تفویض کے عبداللہ کی بیوی ربیعہ بنت  زید کو ایک دوتین الگ الگ تین طلاقیں مکمل دیکر ان کے شوہرسے مکمل آزادکردیا،لہذاآج کےبعد عبداللہ کاربیعہ بی بی سےکسی قسم کاتعلق نہیں اورنہ ہی ربیعہ کااس سے کسی قسم کاتعلق ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>غلام اللہ کے تین  طلاقیں   دینے سےتین طلاقیں واقع ہوچکی ہیں،کیونکہ طلاق دینےکا اختیارعبداللہ نے غلام اللہ کے سپردکیاتھا،لہذاجس طرح شوہرکے خود طلاق دینے سے طلاق واقع ہوجاتی ہے تواسی طرح جس کوطلاق کاحق سپردکیاجائے تواس کے واقع کرنے سے بھی طلاق ہوجاتی ہے۔</p><p>واضح رہے کہ یہ حکم اس صورت میں ہے جب تفویض طلاق نکاح کی بعد اوربغیرکسی شرط کے کی گئی ہو،اگرنکاح سے پہلے طلاق کاحق  دیاگیاتھا یاکسی شرط کے ساتھ دیاگیاتھاتواس کی تفصیل کوواضح کرکےدوبارہ مسئلہ معلوم کرلیاجائے۔</p>",5091,jameya-tur-rasheed,طلاق کے احکام,کسی کو طلاق واقع کرنے کا حق دینے کا بیان
2021-08-24,https://almuftionline.com/2021/08/24/5090/,طلاق کاحق سپرد کرنے کے بعد شوہرکی طلاق واقع ہوگی یانہیں؟,<p>مفتیان کرام سے درج ذیل مسئلہ کے بارے میں جواب مطلوب ہے:</p><p>میں قاری عبداللہ بن حافظ احسن نے اپنی بیوی ربیعہ بی بی بنت  مفتی غلام اللہ کاحق طلاق بصورت تفویض کے اپنے چچا مفتی غلام اللہ کے حوالہ کیا،یہ کام میرے والد کےمزاج وحالات کے پیش نظرکیاگیا کہ اگروہ مجھے طلاق دینے پرمجبورکریں اورمیں طلاق دیدوں تومیرے پاس اختیارنہ ہونے کی وجہ سے اس طلاق کااعتبارنہ ہو،اوراسی طرح اگرکسی وجہ سے میں اپنی بیوی کوطلاق دیدوں تواس کااعتبارنہ ہو۔پوچھنایہ ہے کہ اس طرح تفویض کرنے سے میراختیارکلی طورپران کومنتقل ہوگیاہے اورمیری طلاق کااعتبارہوگایانہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>”طلاق“ دینے کااختیار اسلام نےشوہرکودیا ہے، یہ حق شوہر کا کبھی ختم نہیں ہوتا، یہاں تک کہ اگر شوہر اپنی بیوی یا کسی اور فرد کو طلاق واقع کرنے کا اختیار سپرد کردے پھر بھی شوہر کا اپنا یہ حق برقرار رہے گا یعنی اگر تفویض کے بعد شوہر از خود طلاق دیدے تو اس کی طلاق واقع ہوجائے گی، حاصل یہ ہے کہ شوہر کے لیے حق طلاق سے کلی طور پر دستبردار ہونے کی کوئی شکل شرعاً متصور نہیں ہے۔لہذاصورت مسؤلہ میں اگرآپ نے کسی بھی وجہ سے طلاق دی تووہ طلاق معتبرہوگی۔</p>",5090,jameya-tur-rasheed,طلاق کے احکام,کسی کو طلاق واقع کرنے کا حق دینے کا بیان
