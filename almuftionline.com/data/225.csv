issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-09-15,https://almuftionline.com/2023/09/15/11192/,خلافِ قانون ٹرانسفر ختم نہ ہونے کی وجہ سے از خود پہلے اسکول میں جانا,"<p>دار الافتاء جامعۃ الرشید سے کچھ عرصہ پہلے   خلا ف قانون  ٹرانسفر کے بارے میں ایک  فتویٰ  پوچھا تھا  جس کا نمبر 22/77811ہے،اس میں بتایا گیا تھا کہ آپ  کا ٹرانسفر شرعاً جائز نہیں ہے ،لہٰذا اس کو کینسل کراولیں ،چنانچہ میں نے<span dir=""LTR"">District Education Officer (DEO) </span>   (ضلعی تعلیمی آفیسر )    سے درخواست کی کہ میرا ٹرانسفر آرڈر کینسل کردیا جائے،  لیکن  وہ مہتمم کے کہنے کے بغیر اس پر راضی نہیں تھے، کیونکہ مہتمم کے ساتھ ان کے ذاتی تعلقات تھے،چنانچہ تین   مہینے میں نے انتظار کیا،  لیکن  میرا آرڈر کینسل نہیں ہورہا تھا، بالآخرمجبورہوکرآرڈر  کینسل ہونے کے بغیر   میں نےاپنے پہلے سکول(جہاں میری پہلی تقرری ہوئی تھی) وہاں کے ہیڈ ماسٹر کی اجازت سے  ڈیوٹی شروع کردی،  اس پہلے والے سکول میں ایک مہینے تک ڈیوٹی کر نے کے بعد <span dir=""LTR"">DEO</span> نے میرا ٹرانسفر آرڈر  کینسل کردیا،اور اسی تاریخ سے کینسل کردیا جس تاریخ سے جاری کیا تھا ،آرڈرمیں اس کی وضاحت بھی موجودہے اب میں جائے اول پر  ہی تعینات ہوں اور وہیں ڈیوٹی انجام دیتا ہوں۔</p><p>اب سوال یہ ہے کہ <span dir=""LTR"">DEO</span> کی طرف سے ٹرانسفر کا مذکور ہ آرڈر کینسل ہونے سے پہلے میں نے   اپنی اصل  تعیناتی   کےسکول میں    جتنی ڈیوٹی انجام دی ہے  ، وہ اور اس کی تنخواہ  میرے لیے حلا ل ہے یا نہیں؟  کیونکہ ضلعی سطح پر ٹیچر <span dir=""LTR"">DEO</span>کا ماتحت ہے،میں  نے<span dir=""LTR"">DEO</span>کے حکم کے بغیر  اپنے پہلے سکول                           میں ڈیوٹی شروع کردی تھی۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ بالا تفصیل کے مطابق جب ضلعی تعلیمی آفیسر کے اپنے خلافِ قانون تبادلے کے حکم نامے کو منسوخ نہ کرنے کی وجہ سے آپ نے اپنے اصل تقرر کے اسکول میں ڈیوٹی شروع کی اور پھر اس نے بھی تبادلے کا حکم نامہ اسی تاریخ سے منسوخ کردیا جس تاریخ سے یہ حکم نامہ جاری کیا تھا تو حکم منسوخ ہونے سے پہلے اپنی اصل جگہ پر ڈیوٹی کرنے کی تنخواہ آپ کے لیے جائز ہے۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        <span dir=""LTR"">28</span>/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11192,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-15,https://almuftionline.com/2023/09/15/11194/,ڈیوٹی کا وقت مکمل دینے مگر اسباق چند ملنے کی صورت میں تنخواہ کا حکم,"<p>دار الافتاء جامعۃ الرشید سے کچھ عرصہ پہلے   خلا ف قانون  ٹرانسفر کے بارے میں ایک  فتویٰ  پوچھا تھا  جس کا نمبر 22/77811ہے،اس میں بتایا گیا تھا کہ "" اگرآپ  نے اس دوسرے سکول  میں  ڈیوٹی کا مکمل وقت اسکول کو دیا ہو ۔۔۔تو اس مدت کی تنخواہ  آپ کے لیے حرام نہیں  ہوگی ،لیکن اگر ایسا نہیں تھا تو پھر وہ  تنخواہ آپ کے لیے جائز نہیں""۔  </p><p>میں نے پورا وقت اسکول کو نہیں دیا  تھا؛  کیونکہ  اس دوران  میں   مدرسے  کی کتب بھی پڑھا تھا۔ صورتِ حا ل یہ تھی کہ مدرسے کے  سکول    کا نظم  مدرسے  کے نظم میں شامل تھا  ،یعنی صبح ساڑھے سات بجے  سے لیکر بارہ بجے تک  مدرسے اور سکول کے  پیریڈ یکے بعد دیگرے  ساتھ ساتھ چلتے تھے، مدرسہ  کے  ناظم اور مہتمم کے مشورے سے    میرے لیے یہ  ترتیب   طے ہوئی تھی کہ  میں چار پیریڈ عصری  علوم  کی کتب  بطور  سرکاری ٹیچر پڑھا تا تھا ،اور دو پیریڈ  مدرسے کی کتب پڑھاتا تھا ، جبکہ اصل  سکول(جہاں میری پہلی تقرری ہوئی تھی)  کے ڈیوٹی کا دورانیہ تقریباً  پانچ  گھنٹوں پر مشتمل  تھا،وہاں اس  دوران میں    روزانہ  اسلامیات کے پانچ پیریڈ پڑھاتا  تھا۔ نئی جگہ پر مدرسے کے نظم کے تحت  مجھے سکول کےچار پیریڈ دیے گئے،سکول کی باقی کتابیں  سکول  اور مدرسہ کے دیگر اساتذہ پڑھاتے تھے،تو   چار مضامین پڑھانے  کو  ڈیوٹی کا مکمل دورانیہ   کہا جاسکتا ہے یا نہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اجیرِ خاص اگر مدتِ عمل میں عمل کی جگہ پر حاضر اور عمل کے لیے دستیاب ہو تو وہ اجرت کا مستحق ہوتا ہے، اگرچہ مستاجِر اس سے مکمل وقت میں کام نہ لے۔ لہٰذا صورتِ مسئولہ میں اگر آپ نے ڈیوٹی کا مکمل وقت مدرسہ کے اسکول کو دیا تھا، ڈیوٹی کا پورا دورانیہ وہاں موجود رہتے تھے، البتہ منتظمین کی طے کردہ ترتیب کی وجہ سے صرف چار گھنٹے اسکول کے اسباق پڑھاتے تھے تو آپ نے اپنی ڈیوٹی پوری ادا کی ہے اور اس کی مکمل تنخواہ آپ کے لیے جائز ہے۔</p><h6 class=""has-text-align-right"">حوالہ جات</h6><h5><h5>المجلة (ص: 82):</h5>
<h5> مادة 425: الأجير الخاص يستحق الأجرة إذا كان في مدة الإجارة حاضرا للعمل، ولا يشترط عمله بالفعل، ولكن ليس له أن يمتنع من العمل، وإذا امتنع فلا يستحق الأجرة<span dir=""LTR"">.</span></h5>
<h5>درر الحكام شرح مجلة الأحكام (1/ <span dir=""LTR"">386-387</span>):</h5>
<h5>(شرح  المادة 425 ) : ومعنى كونه حاضرا للعمل أن يسلم نفسه للعمل، ويكون قادرا، وفي حال تمكنه من إيفاء ذلك العمل . <span dir=""LTR"">……..</span> وإنما لا يشترط عمل الأجير الخاص بالفعل كما ورد في هذه المادة؛ لأنه لما كانت منافع الأجير مدة الإجارة مستحقة للمستأجر، وتلك المنافع قد تهيئت، والأجرة مقابل المنافع، فالمستأجر إذا قصر في استعمال الأجير، ولم يكن للأجير مانع حسي عن العمل كمرض ومطر فللأجير أخذ الأجرة ولو لم يعمل ( الزيلعي ) .</h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        <span dir=""LTR"">28</span>/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11194,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-15,https://almuftionline.com/2023/09/15/11197/,حکومتی پالیسی کے خلاف حکام کو ٹرانسفر کے لیے راضی کرنے کا حکم,"<p>میں جس سکول میں آج کل ڈیوٹی دیتا ہوں  ،آنے جانے کا راستہ تقریباً  25 سے 30 کلو میٹر ہے۔ روزانہ آنے جانے کی وجہ سے  پیٹرول کا خرچہ بھی لگتا ہے،راستہ بھی خراب ہے،اگر میں   پانچ سال کا عرصہ  گزرنے سے پہلے کسی واسطے سے <span dir=""LTR"">DEO</span>  یا  حکا م بالا  سیکریٹری یا ڈائریکٹر  کو راضی  کردوں کہ  مجھے اپنے گھر کے قریب ٹرانسفر کردیں،  کیا یہ میرے لیے جائز ہوگا؟جبکہ  پالیسی  کے مطابق  میں  اپنی سروس کے دوران پانچ سال کا عرصہ گزرنے سے پہلے ٹرانسفر کے لیے اپلائی نہیں کرسکتا، تقرر کے وقت ہم اس کا بیانِ حلفی بھی جمع کراچکے ہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ کے لیے ایسا کرنا جائز نہیں، اس سے اجتناب ضروری ہے۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        <span dir=""LTR"">28</span>/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11197,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-15,https://almuftionline.com/2023/09/15/11198/,اسکول کی چھٹی جلد ہو تو استاذ ڈیوٹی کا وقت پورا ہونے سے پہلے جاسکتا ہے؟,<p>سرکاری ہدایت کے مطابق سکول کی پڑھائی کا دورانیہ   پانچ  گھنٹوں (ساڑھے آٹھ بجے سے ساڑھے ایک بجے تک) پر مشتمل  ہے۔عموماً ایسا ہوتا ہےکہ سکول کے سینئر اساتذہ یا ہیڈ ماسٹر  بچوں کو ایک بجے  یا بعض اوقات ساڑھے  بارہ   بجے ہی چھٹی دے دیتے ہیں ، چھٹی کے بعد میرا وہاں  کوئی بھی کام سکول کے حوالے سے نہیں ہوتا ،میں فارغ بیٹھا رہتا ہوں،اب مجھے سکول میں بغیر کسی کا م کےآدھا گھنٹہ یابعض اوقات   ایک  ڈیڑھ  گھنٹہ  تک انتظار کرنا پڑتا ہے،سکول میں صرف چوکیدار ہوتا ہے، باقی سب اساتذہ گھروں کو چلے جاتے ہیں ،کبھی کبھار  ایک دو استاد رہ جاتےہیں ، لیکن وہ بھی گب شپ کے لیے۔ تو کیا  ایسی صورت  میں بچوں کی چھٹی کے بعد  اپنے وقت سے پہلےسکول سے   نکلنا شرعاً جائز ہے یا نہیں؟جبکہ   حاضری رجسٹر  میں  جانے کا فکس وقت درج  کرلیتا ہوں مثلاً 12 بجے جانے کی صورت میں 12بجے لکھ لیتاہوں۔</p><p><strong>تنقیح:</strong> سائل نے فون پر بتایا کہ کبھی کچھ اساتذہ جلدی چلے جاتے ہیں، چند رہ جاتے ہیں تو ہیڈ ماسٹر کہتا ہے ان سے تو اسکول نہیں چلتا، لہٰذا چھٹی کرو۔ کبھی ہیڈ ماسٹر از خود کسی وجہ سے جلدی چھٹی دیدیتا ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ہیڈ ماسٹر اور تمام اساتذہ پر لازم ہے کہ ڈیوٹی کے مکمل اوقات اسکول کو دیں اور بچوں کی تعلیم کی ذمہ داری صحیح طریقے سے نبھائیں، اس میں کوتاہی کرنا، بچوں کو بلاوجہ جلدی چھٹی دینا ہرگز جائز نہیں، اس سے اجتناب لازم اور ضروری ہے۔ جہاں تک سوال میں ذکر کردہ صورتِ حال کا تعلق ہے تو اگر ایسی صورت میں آپ رجسٹر میں وہی وقت درج کرتے ہیں جس وقت آپ جاتے ہیں، غلط بیانی کرتے ہوئے ڈیوٹی ختم ہونے کا وقت درج نہیں کرتے تو مجبوری کے درجے میں اس کی گنجائش معلوم ہوتی ہے۔ لیکن اصل یہ ہے کہ آپ خود اسکول میں ڈیوٹی کا وقت ختم ہونے تک موجود رہیں، دوسرے اساتذہ کو بھی اس بات کی ترغیب دیں اور حکمت کے ساتھ ان کو سمجھائیں؛ تاکہ اسکول کا ماحول آپ کے لیے سازگار ہو اور بچوں کو صحیح تعلیم و تربیت دی جائے اور قومی امانت میں خیانت کا ارتکاب نہ ہو۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        28/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11198,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-15,https://almuftionline.com/2023/09/15/11200/,ڈیوٹی کے اوقات میں ہونے والی کمی کوتاہی کو رخصتِ اتفاقیہ سے پورا کرنا,<p>حکومت کی جانب سے  سرکاری ملازم کو  ایک سال کے دوران  پچیس (25) رخصتِ اتفاقیہ کی اجازت ہے۔ میں پورے سال کے دوران زیادہ سے زیادہ دس (10) چھٹیاں یا اس سے بھی کم کرلیتاہوں ،باقی چھٹیاں ان   کوتاہیوں کی مد میں تلافی  شمار کرلیتا ہوں جو  سال کے دوران  مجھ سے ہوجاتی ہیں؛  کیونکہ کبھی دس  پندرہ منٹ کی تاخیر ہوتی ہے یا کبھی سکول سے جلدی نکلنا پڑتا ہے،تو شرعاً    ان  سے تلافی ہوجائے گی؟</p><p><strong>تنقیح:</strong> سالانہ رخصتِ اتفاقیہ جمع نہیں ہوتیں، نہ ہی ان کے عوض کچھ ملتا ہے، اگر کوئی یہ چھٹیاں نہیں کرتا تو اس کی چھٹیاں ضائع ہوجاتی ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>رخصتِ اتفاقیہ کے بارے حکومت کے ضابطہ کا اعتبار ہوگا۔ لہٰذا اگر حکومت رخصتِ اتفاقیہ سے اس کمی کوتاہی کو پورا کرنے کی اجازت دیتی ہے تو اس کی اجازت ہوگی، بشرطیکہ یہ تقدیم، تاخیر مجموعی اعتبار سے بچ جانے والی رخصتِ اتفاقیہ سے زیادہ نہ ہو۔ لیکن اگر حکومت اس کی اجازت نہیں دیتی یا یہ تقدیم، تاخیر مجموعی اعتبار سے بچ جانے والی رخصتِ اتفاقیہ سے زیادہ ہو تو پھر رخصتِ اتفاقیہ کو اس کمی کوتاہی میں شمار کرنا درست نہیں ہوگا، بلکہ اس کمی کوتاہی کا حاضری رجسٹر میں اندراج ضروری ہوگا۔  </p><h6 class=""has-text-align-right"">حوالہ جات</h6><h5><h5>۔</h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        28/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11200,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-15,https://almuftionline.com/2023/09/15/11201/,امتحانات کی چھٹیوں میں اساتذہ اسکول آنے کے پابند ہوں گےیا نہیں؟,"<p>ہمارے ہاں سکولوں میں  سالانہ چھٹیاں <span dir=""LTR"">15</span>دسمبرسے 1 مارچ تک ہوتی ہیں ،جبکہ سکولوں کے سالانہ امتحان چھٹیوں کے آغاز سے تقریباً پندرہ دن پہلے یعنی<span dir=""LTR"">30</span> نومبر تک مکمل ہوجاتا ہے،اس کے بعد پندرہ   دن   تک  بچوں کی باقاعدہ چھٹی ہوتی ہے۔حکومت کی جانب سے یہ پندرہ  اساتذہ کو اس لیے دیے جاتے ہیں تاکہ وہ  اس  میں   رزلٹ  وغیرہ  تیار کرلیں۔ اساتذہ یہ کام پرچوں کے دنوں میں ہی مکمل کرلیتے ہیں ،یکم دسمبر سے سکول میں کوئی بھی کام سکول کے حوالے سے نہیں ہوتا،یا بہت کم ایک یا دو بندوں  کے دو سے تین دنوں  کا  کام ہوتا ہے؛ اس لیے ایک دو کے علاوہ  باقی  اساتذہ  سکول نہیں آتے۔ میرا گھر سکول سےدور ہے ، مجھے بھی ہید  ماسٹر کہتا ہے کہ   چونکہ آپ کا کا م مکمل ہوچکا ہے؛ اس لیے آپ کو آنے کی ضرورت  نہیں ہے، جبکہ سرکاری ہدایت کے مطابق     یہ پندرہ دن  بھی ہمارے کام کا دورانیہ شمار ہوتا ہے، سکول میں کام نہ ہونے کی وجہ سے مجھے سکول کے اندر بغیر کسی کام کے   چار یا ساڑھے چار گھنٹے  رکنا  پڑتا ہے، باقی  اساتذہ سکول میں موجود  نہیں ہوتے،سکول میں صرف چوکیدارہوتا ہے،کبھی کبھار ایک دو اساتذہ گپ شپ کے لیے آجاتے ہیں، تو کیا ایسی صورت میں سکول  کا کام مکمل کرنے کے بعد سکول نہ  آنے کی شرعی طورپر  اجازت ہے یا نہیں  ؟اگر یہ جائز نہیں ہے تو اسکول میں  ایک  یا ڈیڑھ گھنٹہ گزارنا  پورے دن  کا قائم مقام ہوسکتا ہے یا نہیں ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں حکومتی ضابطہ معلوم کرلیا جائے کہ وہ کیا ہے؟ اگر حکومت کا ضابطہ یہ ہے کہ ان پندرہ دنوں میں جب بھی اساتذہ کو اسکول بلایا جائے گا تو وہ آنے کے پابند ہوں گے، عملا ہر وقت وہاں آنا حکومت کی طرف سے لازم نہیں تو پھر ہیڈ ماسٹر کی اجازت سے کام مکمل ہونے کے بعد آپ کے لیے نہ آنے کی گنجائش ہوگی، البتہ اس دوران جب بھی آپ کو اسکول بلایا جائے تو وہاں حاضر ہونا لازم ہوگا۔ لیکن اگر حکومت کا ضابطہ یہ ہو کہ ان پندرہ دنوں میں بھی اساتذہ کا عملا اسکول آنا ضروری ہے تو پھر ڈیوٹی کا مکمل وقت اسکول میں گزارنا ضروری ہوگا، صرف ایک آدھ گھنٹہ ٹھہرنا کافی نہیں ہوگا۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        28/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11201,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-15,https://almuftionline.com/2023/09/15/11203/,اسکول میں بچوں کو تادیب کے لیے مارنے کا حکم,<p>اسکول میں زیادہ شرارت  یا سبق یاد نہ ہونے پر بچوں کو مارنا جائز ہے یا نہیں ؟اس کی شرعی حدود کیا ہیں؟  انسا ن ہونے کے ناطے  بعض  اوقات کسی بچے  کی پٹائی میں حد سے  تجاوز ہوجاتی ہے،بعد میں افسوس بھی ہوتا ہے،اور بچے سے اسی وقت معافی بھی ما نگتا ہوں ایسی صورت میں  بچے سے معافی  تلافی کی کیا صورت ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بچوں کو تادیب کی غرض سے یا سبق یاد نہ کرنے کی وجہ سے ڈنڈے وغیرہ سے مارنا جائز نہیں، البتہ بوقتِ ضرورت کھلے ہاتھ سے چہرے اور جسم کے نازک حصوں کے علاوہ زیادہ سے زیادہ تین دفعہ ہلکی مار لگا سکتا ہے۔ اگر کسی سے بچے کو مارنے میں حد سے تجاوز ہوجائے تو اگر وہ بچہ بالغ ہے تو اس سے معافی مانگے اور اگر وہ نابالغ ہے تو فی الحال اس کی معافی معتبر نہیں، بلوغت کے بعد معاف کرسکتا ہے، البتہ ایسی صورت میں اگر اس کی دلجوئی کی خاطر اس کو کوئی ہدیہ وغیرہ دیا جائے تو امید ہے ان شاء اللہ اس سے بھی تلافی ہوجائے گی۔  </p><h6 class=""has-text-align-right"">حوالہ جات</h6><h5><h5>الدر المختار (1/ 351):</h5>
<h5>کتاب الصلاة (هي فرض عين على كل مكلف) بالإجماع. فرضت في الإسراء ليلة السبت سابع عشر رمضان قبل الهجرة بسنة ونصف، وكانت قبله صلاتين قبل طلوع الشمس وقبل      غروبها، شمني<span dir=""LTR"">.</span>  ( وإن وجب ضرب ابن عشر عليها بيد، لا بخشبة ) لحديث ""مروا أولادكم بالصلاة وهم أبناء تسع، واضربوهم عليها وهم أبناء عشر"". قلت والصوم كالصلاة على الصحيح، كما في صوم القهستاني معزيا للزاهدي.</h5>
<h5>رد المحتار (1/ 352):</h5>
<h5> قوله ( بيد ) أي ولا يجاوز الثلاث. وكذلك المعلم ليس له أن يجاوزها، قال عليه الصلاة والسلام لمرداس المعلم: إياك أن تضرب فوق الثلاث؛ فإنك إذا ضربت فوق الثلاث اقتص الله منك اهـ. إسماعيل عن أحكام الصغار للأستروشني. وظاهره أنه لا يضرب بالعصا في غير الصلاة أيضا. قوله ( لا بخشبة ) أي عصا. ومقتضى قوله ""بيد"" أن يراد بالخشبة ما هو الأعم منها ومن السوط، أفاده ط. قوله ( لحديث الخ ) استدلال على الضرب المطلق. وأما كونه لا بخشبة؛ فلأن الضرب بها ورد في جناية المكلف، ا هـ ح<span dir=""LTR"">.</span></h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        28/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11203,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-09-15,https://almuftionline.com/2023/09/15/11204/,اسکول کے معلم القرآن کا ہیڈ ماسٹر کے کہنے پر اسلامیات پڑھانے کا حکم,<p>میں سرکاری اسکول میں معلم القرآن ہوں ، سرکاری ہدایت کے مطابق میری اصل ذمہ داری پہلی  جماعت سے آٹھویں جماعت تک  قرآن کریم کو ناظرہ کے ساتھ  پڑھانا  ہے، لیکن میں روزِ اول سے اب تک   ناظرہ کی بجائے  پانچویں  جماعت تک  اسلامیات کی کتاب پڑھا تا ہوں۔ اس کی وجہ یہ ہے  کہ ہیڈ ماسٹر نے مجھے کہا ہےکہ آپ اسلامیات کی کتاب  اور اس کے ساتھ نماز  ،ادعیہ ماثورہ وغیرہ بچوں کو  پڑھا ئیں؛ کیونکہ اکثر بچے سکول آنے سے پہلے  اور سکول سے جانے کے بعد دونوں  وقت مدرسہ جاتے ہیں، وہا ں  یہ بچےناظرہ سیکھ لیتے  ہیں، سکول میں دوبارہ  ناظرہ پڑھانے کی ضرورت نہیں  رہتی۔ نیز  اکثر بچے  ایسے ہیں  جنہوں نے ابھی تک نورانی قاعدہ نہیں پڑھا یا ابھی پڑھ رہے  ہیں ،لہٰذا ان حالا ت میں   ان  کو  ناظرہ پڑھانا مشکل ہے۔ جن بچوں نے قاعدہ پڑھا ہے ، وہ اگر چہ  ناظرہ پڑھ سکتے ہیں ، لیکن ہیڈ ماسٹر کے بقول ان کو پڑھانے کی ضرورت نہیں  ہے ،تو کیا ایسی صورت میں ناظرہ کی بجائے اسلا  میات کی کتاب  اور دیگر ادعیہ ماثورہ پڑھانا شرعاً جائز ہے یا  نہیں ؟ اگر  جائز نہیں ہے تو اب تک ناظرہ کی بجائے اسلامیات کی کتاب  جو پڑھا چکا ہوں، اس کی تنخواہ کا کیا حکم ہے؟</p><p><strong>تنقیح:</strong> سائل نے فون پر بتایا کہ اسلامیات کا الگ سے استاذ ہوتا ہے، لیکن ہیڈ ماسٹر مجھ سے کہتا ہے کہ وہ عام آدمی ہے، دعائیں وغیرہ صحیح نہیں پڑھاسکتا تو آپ پڑھائیں۔ میرے رولز آف سروس میں قاعدہ کا نہیں لکھا، قرآن پڑھانے کا لکھا ہے، لیکن جن بچوں نے قاعدہ نہیں پڑھا، ان کو سکول میں قاعدہ بھی نہیں پڑھایا جاتا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں جب اسلامیات کا استاذ الگ سے موجود ہے تو ہیڈ ماسٹر کے لیے یہ جائز نہیں کہ وہ اسلامیات کا مضمون آپ کو دے، اور آپ کا تقرر جس مضمون کے لیے ہوا ہے، اس کو ختم ہی کردے۔ اسلامیات کا مضمون پڑھانا اسلامیات کے استاذ کی ذمہ داری ہے، اگر اس میں واقعتًا اسلامیات پڑھانے کی صلاحیت نہیں تو اس کے لیے یہ ڈیوٹی جائز نہیں۔</p><p>جہاں تک اس بات کا تعلق ہے کہ بچے مسجد میں ناظرہ پڑھتے ہیں، اس لیے اسکول میں پڑھانے کی ضرورت نہیں تو یہ درست نہیں؛ کیونکہ ضروری نہیں کہ تمام بچے مسجد میں پڑھنے کے لیے جاتے ہوں، اگر بالفرض جاتے بھی ہوں تب بھی وہ ان کا ذاتی عمل ہے، اسکول میں آپ کی اور طلبا دونوں کی ذمہ داری ہے کہ قاعدہ اور ناظرہ کے گھنٹوں میں قاعدہ اور ناظرہ ہی پڑھیں اور پڑھائیں۔ جن بچوں نے قاعدہ نہیں پڑھا،ا ن کو قاعدہ پڑھانا بھی قرآن پڑھانے والے استاذ کی ذمہ داری میں شامل ہے؛ کیونکہ وہ قرآن پڑھنے کا مقدمہ ہے، اس کے بغیر قرآن نہیں پڑھا جاسکتا۔ البتہ اگر ناظرہ اور قاعدہ پڑھانے کے ساتھ آپ اپنی طرف سے بچوں کو ادعیۂ ماثورہ بھی پڑھانا چاہیں تو اس میں کوئی حرج نہیں، بلکہ آپ کو اس کا ثواب ملے گا۔  </p><p>اب تک  ہیڈ ماسٹر کے کہنے پر آپ نے اسلامیات کی جو کتابیں پڑھائی ہیں، اس کی تنخواہ کو حرام نہیں کہا جائے گا، لیکن ایسا کرنا درست نہیں تھا، آئندہ کے لیے اس سے اجتناب ضروری ہے۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        28/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11204,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-15,https://almuftionline.com/2023/09/15/11195/,خلافِ قانون تبادلہ کرانے اور پھر اس کو واپس ختم کرانے کے بعد ملازمت کا حکم,"<p>دار الافتاء جامعۃ الرشید سے کچھ عرصہ پہلے   خلا فِ قانون  ٹرانسفر کے بارے میں ایک  فتویٰ  پوچھا تھا  جس کا نمبر 22/77811ہے۔ ہماری تعیناتی سے قبل حکومت   نے   اسامیوں کی بھرتی کے لیے اخبار میں  جو اشتہار دیا تھا، اس کی شرائط میں ٹرانسفر  کے بارے میں لکھا تھا کہ""امیدوار کو سلیکشن کی صورت میں  حلفیہ بیان جمع کرانا ہوگا کہ  وہ عرصہ پانچ سال   اپنی اول جائے تعیناتی پر   خدمات سر انجام دے گا  اور کسی صورت  ٹرانسفر  کا  اہل نہ ہو گا ،ٹرانسفر کی صورت  امیدوار کی ملازمت برخاست تصور ہوگی""۔ امتحان پاس کرنے کے بعد  حکومتی پالیسی کے مطابق میں  نے  حلفیہ بیان میں یہ بھی لکھوایا تھا کہ<span dir=""LTR"">:</span></p><p><span dir=""LTR"">I shall not apply for transfer during  my length of  service.</span></p><p>(ترجمہ)میں اپنی ملازمت کے دوران  تبادلے کے لیے اپلائی نہیں کروں گاَ۔ </p><p>لیکن مجھ سے   اس شرط کی پاسداری نہ  ہوسکی، میں نے جائے اول  پر  صرف ڈیڑھ سال سروس کی، اس کے بعد  وہاں سے  مدرسے کے  سکول  کی طرف ٹرانسفرکی  درخواست دی اور ٹرانسفر  کروایا ۔ <span dir=""LTR"">DEO</span>جوکہ  ضلعی سطح  کا مجاز  تعلیمی آفیسر ہے ، ضلعی سطح پر  اسکولوں اور اساتذہ کے لیے احکامات جاری کرنے کے ساتھ ساتھ  عام دنوں میں  ضلعی سطح پر اساتذہ کا ٹرانسفر کرنا  بھی اس کے دائرہ اختیار میں شامل ہے،   تاہم کوشش کے باوجود مجھے اس بات کا علم نہیں  ہوسکا کہ  حکامِ بالا کی جانب سے ٹرانسفرپر لگائی گئی   پاپندی کے  باوجود <span dir=""LTR"">DEO</span>کوبعض  مخصوص صورتوں  میں  ٹرانسفر  کی اجازت ہے یا نہیں ہے؟اور قانونی  لحاظ سے اس کے معتبر ہونے یا نہ ہونے کی  کیاحیثیت ہے؟بہرحال <span dir=""LTR"">DEO</span> کی طرف سے  ٹرانسفر  کے مذکورہ آرڈر کو اگر  قانونی  قرار دیا جائے تو اس آرڈرکے ملنے کے بعدمیں حکومت  کی طرف سے لگائی گئی شرط اوراپنے  حلفیہ بیان کی خلاف ورزی کرنے والا شمار ہوتا ہوں یا نہیں؟ اور  اس خلاف ورزی   کی وجہ سے میں اپنی ملازمت پر<strong>دیانۃً  </strong>بر قرار ہوں یا نہیں ؟  یا یہ خلاف ورزی  نہیں ہے، بلکہ حکومت نے خود   اپنی شرط کو   کالعدم قرار دے کر میرے حق میں  ٹرانسفر کرنےپر رضامندی   اختیار کی  ہے؟کیونکہ یہ  آرڈر خود حکومت کے ضلعی نمائندے<span dir=""LTR"">DEO</span> نے کیا ہے، ضلعی سطح پر ٹیچر <span dir=""LTR"">DEO</span>کے ماتحت  بھی ہے۔  یہ الگ بات ہے کہ انہوں نے یہ آرڈر غیرقانونی یا قانونی طورپر کیا ہے،اس بات کا تعلق <span dir=""LTR"">DEO</span>کے ساتھ ہے، ان کے آرڈر کے بغیرخود اپنی طرف سے ٹرانسفر  ممکن ہی نہیں۔ نیز میرے ایک ساتھی  کا   اپنے ضلع سے دوسرے ضلع کی طرف ٹرانسفر ہوا،اس قسم کی ٹرانسفر میں <span dir=""LTR"">DEO</span> کی اجازت کے ساتھ ساتھ حکام بالا  یعنی سیکریٹری  اور ڈائریکٹر   کی  اجازت بھی  ضروری ہے،حکام بالا نے اس کو  ٹرانسفر  آرڈر کی اجازت دےدی، حالانکہ اس  کا تقرر میرے ساتھ ہی ہوا تھا، اس کی سروس کو   ڈیڑھ سال سے بھی کم  کا عرصہ گزرا تھا ،اس کے بعد   جب میں   اپنی اول جائے تعینانی پر  واپس   آگیا تو <span dir=""LTR"">DEO</span>  نے بھی جاری کردہ تاریخ سے   ٹرانسفر آرڈر کینسل کردیا ہے۔ کیا اب شرعاً  مذکورہ  شرط  اور معاہدے کی خلاف ورزی  ختم  ہوگئی ہے یا  وہ خلاف ورزی اب  بھی برقرار تصور ہوگی ؟   </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب آپ نے ملازمت سے پہلے ٹرانسفر نہ کرانے کا بیانِ حلفی جمع کرایا تھا تو آپ کے لیے اس معاہدے کی خلاف ورزی ہرگز جائز نہیں تھی، آپ پر لازم ہے کہ توبہ و استغفار کریں اور آئندہ ایسا کرنے سے مکمل اجتناب کریں۔ البتہ جب ضلعی تعلیمی آفیسر کو فی نفسہ تبادلے کا اختیار ہوتا ہے، کسی بھی وجہ سے تبادلے کے بعد استاذ اس کا حکم ماننے کا پابند ہوتا ہے، اور اب اس نے تبادلے کا اپنا وہ حکم نامہ بھی اسی تاریخ سے منسوخ کردیا ہے جس تاریخ سے جاری کیا تھا تو آپ کے لیے اپنی ملازمت جاری رکھنے کی گنجائش معلوم ہوتی ہے۔ لیکن آئندہ اس طرح کے خلافِ قانون کاموں سے اجتناب اور کوئی بھی کام کرنے سے پہلے اس کی شرعی حیثیت معلوم کرنے کا اہتمام کریں۔  </p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        <span dir=""LTR"">28</span>/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11195,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-15,https://almuftionline.com/2023/09/15/11167/,سروے اور ریسرچ کے لیے کسی سے رقم لے کر نفع کے ساتھ واپس کرنا,<p>ایک بندہ ہے وہ بڑی بڑی کمپنیز کے لئے سروے اور ریسرچ کاکام کرتاہے، ایک کمپنی میں ایک سال یا دو سال کے قریب وقت لگ جاتا ہے۔ اس سروے اور ریسرچ میں اس بندے کو ایڈوانس میں پیمنٹ کی ضرورت ہوتی ہے۔ اگر یہ پیمنٹ کسی اور بندے سے لے لے اور کام خود کرے تو اس معاملے  کی فقہی تکییف کیا بنے گی ؟ اور پیمنٹ دینے والے کو کس بنیاد پر پروجیکٹ ختم ہو نےکےبعد پرافٹ میں سے نفع دے سکتا ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں مذکورہ شخص کا اپنی ایڈوانس پیمنٹ کی ضرورت پوری کرنے کے لیے کسی سے رقم لینا شرعی اعتبار سے قرض ہے، اور قرض پر مشروط یا معروف اضافہ لینا دینا جائز نہیں، بلکہ سود میں داخل ہونے کی وجہ سے ناجائز ہے۔</p><h6 class=""has-text-align-right"">حوالہ جات</h6><h5><h5>السنن الكبرى للبيهقي (5/ 573):</h5>
<h5> عن فضالة بن عبيد صاحب النبي صلى الله عليه وسلم أنه قال: "" كل قرض جر منفعة فهو وجه من وجوه الربا "" .</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        28/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11167,jameya-tur-rasheed,خرید و فروخت کے احکام,قرض اور دین سے متعلق مسائل
