issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-09-10,https://almuftionline.com/2023/09/10/11243/,ٹیسٹ ٹیوب میں بارآوری (In Vitro Fertilization) کا حکم,"<p>اگر شادی شدہ جوڑے کی اولاد نہیں ہورہی اور وہ  اس کے لیے ( <span dir=""LTR"">IVF</span>) ٹریٹمنٹ کا ارادہ کرے، اس طریقے سے کہ مادہ اسی شوہر کا ہے اور رحم بھی اسی بیوی کا، مگر دونوں کے مادے مصنوعی/تکنیکی طریقے سے بیوی کے رحم میں ڈالے جائیں۔ اس طریقے پر عمل کرنے کا شرعی حکم کیا ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر میاں بیوی کی فطری طریقے سے اولاد نہ ہوتی ہو، تو آئی وی ایف (ٹیسٹ ٹیوب بے بی) کا طریقہ بطورِ علاج اختیار کرنا جائز ہے اِس شرط کے ساتھ کہ جرثومہ کسی غیر مرد کا نہ ہو، بلکہ شوہر ہی کا ہو اور اُسے بیوی کے بیضہ سے جوڑ کر بیوی ہی کے رحم میں رکھا جائے، کسی اور خاتون کے رحم میں نہ رکھا جائے۔ اور علاج کے دوران مندرجہ ذیل دوباتوں کا مزید خیال رکھا جائے:</p><p>1۔ شوہر کی منی کا اخراج بیوی کے ذریعے سے ہو۔ بیوی کے ہاتھ کے ذریعہ  بھی منی کا اخراج کیا جاسکتا ہے۔</p><p>2۔  بیوی کے رحم میں نطفہ پہنچانے کا عمل کسی لیڈی ڈاکٹر کے ذریعے انجام دیا جائے اور جتنا ستر کھولنے کی حاجت ہو، صرف اُس حد تک ستر کھولا جائے، باقی ستر کے حصے کو نہ کھولا جائے۔ اگر کسی لیڈی ڈاکٹر کا انتظام نہ ہوسکتا ہو اور نہ ہی یہ ممکن ہو کہ مرد ڈاکٹر کسی خاتون کو سکھا کر اُس کے ذریعے یہ عمل انجام دے تو پھر ایسی صورت میں مرد ڈاکٹر کے ذریعے بھی یہ عمل انجام دیا جاسکتا ہے، لیکن اِس میں پھر اِس بات کا اور زیادہ اہتمام ہو کہ ضرورت کی جگہ کے علاوہ باقی ستر کو مکمل ڈھانکا جائے، اور اِس کے ساتھ مرد ڈاکٹر کے ساتھ شوہر یا کوئی خاتون موجود ہوں تاکہ خلوت پیش نہ آئے۔</p><p>اِسی طرح مرد ڈاکٹر کو ایسی صورت میں اِس بات کا بھی اہتمام کرنا چاہیے کہ وہ دورانِ علاج ستر کے حصے کی طرف کم سے کم نظر کرے اور ضرورت کے علاوہ اپنی نظر کو دوسری طرف رکھے۔</p><h6 class=""has-text-align-right"">حوالہ جات</h6><h5><h5>ردالمحتار: 6/371</h5>
<h5><span dir=""LTR"">""</span>وإن كان في موضع الفرج، فينبغي أن يعلم امرأة تداويها، فإن لم توجد وخافوا عليها أن تهلك أو يصيبها وجع لا تحتمله يستروا منها كل شيء، إلا موضع العلة، ثم يداويها الرجل ويغض بصره ما استطاع، إلا عن موضع الجرح<span dir=""LTR"">"".</span></h5>
<h5>وفیہ أیضا: 2/298</h5>
<h5>""ويجوز أن يستمني بيد زوجته وخادمته اهـ وسيذكر الشارح في الحدود عن الجوهرة أنه يكره ولعل المراد به كراهة التنزيه فلا ينافي قول المعراج يجوز تأمل وفي السراج إن أراد بذلك تسكين الشهوة المفرطة الشاغلة للقلب وكان عزبا لا زوجة له ولا أمة أو كان إلا أنه لا يقدر على الوصول إليها لعذر قال أبو الليث أرجو أن لا وبال عليه وأما إذا فعله لاستجلاب الشهوة فهو آثم اهـ""</h5>
<h5>(الفقه الإسلامي وأدلته للزحيلي (7/ 5099)</h5>
<h5>إن مجلس مجمع الفقه الإسلامي المنعقد في دورة مؤتمره الثالث بعمان عاصمة المملكة الأردنية الهاشمية من 8 - 13 صفر 1407 هـ/11 إلى 16 أكتوبر 1986 م.بعد استعراضه لموضوع التلقيح الصناعي «أطفال الأنابيب» وذلك بالاطلاع على البحوث المقدمة والاستماع لشرح الخبراء والأطباء.وبعد التداول.تبين للمجلس:أن طرق التلقيح الصناعي المعروفة في هذه الأيام هي سبع: الأولى: أن يجري تلقيح بين نطفة مأخوذة من زوج وبييضة مأخوذة من امرأة ليست زوجته ثم تزرع اللقيحة في رحم زوجته. الثانية: أن يجري التلقيح بين نطفة رجل غير الزوج وبييضة الزوجة ثم تزرع تلك اللقيحة في رحم الزوجة. الثالثة: أن يجري تلقيح خارجي بين بذرتي زوجين ثم تزرع اللقيحة في رحم امرأة متطوعة بحملها. الرابعة: أن يجري تلقيح خارجي بين بذرتي رجل أجنبي وبييضة امرأة أجنبية وتزرع اللقيحة في رحم الزوجة. الخامسة: أن يجري تلقيح خارجي بين بذرتي زوجين ثم تزرع اللقيحة في رحم الزوجة الأخرى. السادسة: أن تؤخذ نطفة من زوج وبييضة من زوجته ويتم التلقيح خارجياً ثم تزرع اللقيحة في رحم الزوجة. السابعة: أن تؤخذ بذرة الزوج وتحقن في الموضع المناسب من مهبل زوجته أو رحمها تلقيحاً داخلياً. وقرر: أن الطرق الخمسة الأولى كلها محرمة شرعاً وممنوعة منعاً باتاً لذاتها أو لما يترتب عليها من اختلاط الأنساب وضياع الأمومة وغير ذلك من المحاذير الشرعية. أما الطريقان السادس والسابع فقد رأى مجلس المجمع أنه لا حرج من اللجوء إليهما عند الحاجة مع التأكيد على ضرورة أخذ كل الاحتياطات اللازمة.والله أعلم۔</h5>
</h5><p>عنایت اللہ عثمانی</p><p>دارالافتا ءجامعۃالرشید کراچی</p><p><span dir=""LTR"">23</span>/صفر الخیر / 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",11243,jameya-tur-rasheed,جائز و ناجائزامور کا بیان,ٹیسٹ ٹیوب بے بی اورخون کی منتقلی کے احکام
2023-09-10,https://almuftionline.com/2023/09/10/11224/,والد کو سونادیکررقم لیا اوراب ان کی وفات کے چار سال بعد سونےکے رہن/قرض ہونے کا دعوی کرنا,<p>کیافرماتے ہیں علماء کرام درج ذیل مسئلہ کے بارے  میں کہ</p><p> بھائی یعقوب نے والدِ محترم کے پاس امانت کے طور پر تقریباً 8 تولہ سونا  رکھوایا تھا اور اسکی مدمیں 510000(پانچ لاکھ دس ہزار روپے)  وصول کئے تھے اس وقت سونے کی قیمت 70000 ہزار روپے تھی ،اسی اثنا میں والد محترم کا انتقال ہوگیا،والد صاحب کے انتقال کے 4 سال کے بعد بھائی یعقوب صاحب آکر وارثین سے سونے کا تقاضہ کرتے ہیں، اب سونے کی قیمت تقریباً 215000 ۔دو لاکھ پندرہ ہزار روپے چل رہی ہے،تمام وارثوں کے علم میں تویہ  بات تھی کہ بھائی یعقوب صاحب نے سونا  والدِ محترم کو فروخت کیا تھا،اس دوران بھائی یعقوب صاحب نے اور ان کی اہلیہ اور بچوں نے بھی ہم وارثوں سے نہ والد صاحب کی زندگی میں کہا تھا کہ یہ امانت ہے اور نہ ہی والد کے انتقال کے بعد ہم سے رجوع کیا تھا،تقریباً پانچ سال کے بعد آکر جبکہ سونے کی قیمت 215000 دولاکھ پندرہ ہزار روپے چل رہی ہے اس وقت آکر کہتے ہیں کہ ہمارا سونا واپس کردو ،وارث نے مجبوری کے تحت سونا فروخت کردیا تھا اس نیت سے کہ سونا ہمارا ہے،نہ کہ امانت ہے،شریعت میں ہمارے لئے کیا حکم ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مدعی (بھائی یعقوب) کے علاوہ اگر دوسرے ورثہ مدعی کے اس دعوے کو تسلیم نہیں کرتے کہ یہ سونا بطورامانت تھااوروہ باقی ورثہ اس پر قسم اٹھانے کےلیے بھی آمادہ ہوں کہ ان کے علم میں یہ بات نہیں کہ والد صاحب کویہ سونا بطورامانت یا رہن دیا گیا تھا تو اس صورت میں بھائی یعقوب کا دعوی قابلَ تسلیم نہیں ہوگااوراس سونے کو اس رقم کے عوض فروخت شدہ سمجھا جائے گا،کیونکہ اس وقت کے حساب سے یہ رقم اس سونے کی قیمت کے طورپر قرینِ قیاس معلوم ہوتی ہے نیز والد صاحب کی وفات کے چارسال بعد فروختی کا دعوی کرنا بھی اس امانت والے دعوے کو مشکوک بناتا ہے۔</p><p>ہاں اگر سونا رکھواتے وقت بھائی یعقوب نے دومرد یا ایک مرد اوردو قابلِ بھروسہ عورتوں کو اس بات پر گواہ بنایا ہو کہ میں یہ سونا والد صاحب کے پاس بطورقرض یا رہن رکھ رہا ہوں اوروہ گواہ اس کی گواہی دیں تو پھریہ سونابھائی یعقوب ورثہ سے لے سکے گا ۔</p><h6 class=""has-text-align-right"">حوالہ جات</h6><h5><h5>الدر المختار: (553/5، ط: دار الفکر)</h5>
<h5> (كذا إذا ادعى دينا أو عينا على وارث إذا علم القاضي كونه ميراثا أو أقر به المدعي أو برهن الخصم عليه) فيحلف على العلم.</h5>
<h5>الفتاوی الھندیۃ: (407/3، ط: دار الفکر)</h5>
<h5>ولو أن رجلا قدم رجلا إلى القاضي وقال: إن أبا هذا قد مات ولي عليه ألف درهم دين فإنه ينبغي للقاضي أن يسأل المدعى عليه هل مات أبوه؟ ولا يأمره بجواب دعوى المدعي أولا فبعد ذلك المسألة على وجهين: إما أن أقر الابن فقال: نعم مات أبي، أو أنكر موت الأب فإن أقر وقال: نعم مات أبي؛ سأله القاضي عن دعوى الرجل على أبيه فإن أقر له بالدين على أبيه يستوفى الدين من نصيبه، ولو أنكر فأقام المدعي بينة على ذلك قبلت بينته وقضي بالدين ويستوفى الدين من جميع التركة لا من نصيب هذا الوارث خاصة.۔۔۔وإن لم تكن للمدعي بينة وأراد استحلاف هذا الوارث يستحلف على العلم عند علمائنا - رحمهم الله تعالى - بالله ما تعلم أن لهذا على أبيك هذا المال الذي ادعى وهو ألف درهم ولا شيء منه.فإن حلف انتهى الأمر وإن نكل يستوفى الدين من نصيبه.(الهندیة، کتاب ادب القاضی، الباب الخامس والعشرون فی اثبات الوکالة والوراثة وفی اثبات الدین.</h5>
<h5>وفی السنن الکبری للبیھقي:</h5>
<h5>عن ابن أبي ملیکۃ قال: کنت قاضیا لابن الزبیر علی الطائف، فذکر قصۃ المرأتین، قال: فکتبت إلی ابن  عباسؓ، فکتب ابن عباس رضی اﷲ عنہما إن رسول اﷲ صلی اﷲ علیہ وسلم قال: لو یعطی الناس بدعواہم لادعی رجال أموال قوم ودماء ہم، ولکن البینۃ علی المدعي، والیمین علی من أنکر۔ (السنن الکبری للبیهقي، کتاب الدعوی والبینات، باب البینۃ علی المدعی والیمین علی المدعی علیہ، مکتبہ دارالفکر بیروت ۱۵/ ۳۹۳، رقم: ۲۱۸۰۵)</h5>
<h5>وفی الشامیة :</h5>
<h5>وفی الحامدیۃ عن الولوالجیۃ: رجل تصرف زمانا فی أرض و رجل آخر یریٰ الأرض والتصرف ولم یدع ومات علی ذٰلک لم تسمع بعد ذٰلک دعویٰ ولدہ فتترک علی ید المتصرف الخ، ثم اعلم أنہ نقل العلامۃ ابن الغرس فی الفواکہ البدریۃ عن المبسوط: إذا ترک الدعویٰ ثلاثا و ثلاثین سنۃ ولم یکن مانع من الدعویٰ ثم ادعیٰ لاتسمع دعواہ لأن ترک الدعویٰ مع التمکن یدل علی عدم الحق ظاہرا ومثلہ فی البحر، وفی جامع الفتاویٰ: وقال المتأخرون من أہل الفتاویٰ: لا تسمع الدعویٰ بعد ست و ثلاثین سنۃ۔ (شامی، کتاب الخنثی، کراچی ۶/۷۴۲، زکریا ۱۰/۴۶۸)</h5>
</h5><p>سیدحکیم شاہ عفی عنہ</p><p>دارالافتا ءجامعۃالرشید کراچی</p><p>24صفرالمظفر1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",11224,jameya-tur-rasheed,میراث کے مسائل,میراث کے متفرق مسائل
2023-09-10,https://almuftionline.com/2023/09/10/11184/,فیس لے کر میچ کھیلنا,<p>مفتی صاحب میں کرکٹر ہوں، جب مجھے کوئی میچ پر بلاتا ہے تو میں ان سے متعین فیس لیتا ہوں،</p><p>فیس لینے کی صورتیں درج ذیل ہیں:۔</p><p>1_ ہر ایک میچ کے آپ سے 1000 روپے لوں گا۔</p><p>2_ ایک دن کے 5000 روپے لوں گا، پھر چاہے دن میں 1 میچ ہو یا 10 میچ ہوں۔</p><p>3_  پورے ٹورنامنٹ کے 15000 روپے لوں گا، پھر چاہے ٹورنامنٹ کے پہلے میچ میں ہار جائیں یا فائنل جیت جائیں، پورے 15000 روپے لیتا ہوں۔</p><p>4_ ایک دن یا ایک میچ کے آپ  سے 3000 روپے لوں گا اور اگر ٹیم جیت جائے تو 1000 ہزار اضافی لوں گا ۔</p><p>ٹورنامنٹ کی تفصیل:</p><p> بعض دفعہ ٹورنامنٹ کمپنیوں والے کرتے ہیں، ہر کمپنی اپنے لیے کرکٹرز کا انتظام کرتی ہے ،اور بعض ٹورنامنٹ 10 ٹیمیں انٹری فیس ملا کے کھیلتی ہیں اور ہر ٹیم پھر اپنے لیے کرکٹرز کو بلاتی ہیں، مفتیان کرام اس مسئلہ کے بارے میں کیا فرماتے ہیں کیا یہ پیسے لینا جائز ہیں یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p><strong>1۔دی</strong>نِ اسلام کھیل اور تفریح سے مطلقاً منع نہیں کرتا، بلکہ اچھی اور صحت مند تفریح کی حوصلہ افزائی کرتا ہے۔البتہ اس کے لیے کچھ حدود وقیود طے کی ہیں۔جو درج ذیل ہیں:</p><p>1) کھیل میں ستر کے حدود کی رعایت کی جائے ۔</p><p>2) کھیل میں ایسا مصروف نہ ہو کہ دینی فرائض سے بھی غفلت ہوجائے ۔</p><p>3) ایسی دو طرفہ شرطیں نہ ہوں کہ جس سے قمار کی صورت پیدا ہوجائے۔</p><p>پھر  وہ کھیل زیادہ پسندیدہ ہےجس سے جسمانی ورزش و چستی پیدا ہو،جس کا اندازہ اس سے ہوتا ہے کہ آپ صلی اللہ علیہ و سلم نے گھوڑ سواری، دوڑ اور تیر اندازی کو پسند فرمایا، جو جسم میں چستی و توانائی کا باعث بنتے ہیں.</p><p>چنانچہ جسم کی ورزش اور بدن کی تندرستی بڑھانے کے لئے بطور ورزش کوئی بھی ایسا کھیل جائز ہے، جو شریعت کے احکامات کو پامال نہ کرتا ہو ،کھیلنے والےستر پوشی اور حدود کی رعایت رکھتے ہوں،  اس کھیل میں نماز باجماعت سے اور اپنی دینی، دنیاوی  ذمہ داریوں سے غفلت نہ ہو۔</p><p><strong>2۔</strong>شریعت میں ایسی چیز(منفعت)کاعوض(بدل)لیناجائزہے،جوقابل معاوضہ ہواورلوگوں کےدرمیان اس چیز کاعوض لینےکاعرف ہو۔لہٰذااس اصول کومدنظررکھتےہوئےکرکٹرکاکسی ادارےکی طرف سےکرکٹ کھیلنااوراس کی تنخواہ وصول کرناجائزہے،جبکہ کرکٹ کھیلنےمیں دوسری کوئی شرعی قباحت(مثلاًمرداورعورت کااختلاط،سترکاکھلا ہونا،گانےباجے،فرض واجبات کی ادائیگی میں کوتاہی وغیرہ)نہ پائی جائے۔</p><p><strong>3۔</strong>اجرت حلال مال سے طے شدہ ہو،عام طور پر دوٹیموں کے درمیان میچ میں یا ٹورنامنٹ کی صورت میں جو رقم جمع کی جاتی ہے اور پھر کھلاڑیوں کو دی جاتی ہے اس میں قمار یعنی جوا ہوتاہے،اس سے وصول کرنا جائز نہیں ہے۔</p><p>4۔فیس طے شدہ ہو،اس میں ابہام اور جہالت نہ ہو۔پہلی تین صورتیں تو درست ہیں،جبکہ آخری صورت میں اجرت مکمل طور پر طے نہیں ہوئی ہے،اس لیے کہ اس میں یہ امکان ہے کہ میچ جیت جائے اور ہزار روپے ملے اور یہ بھی کہ میچ ہارجانے کی صورت میں ہزار روپے نہ ملے۔اگر یہ ہزار روپے میچ جیتنے کی صورت میں انعام بھی قرار دیاجائے تو بھی یہ ابتدائے معاملہ میں شرط کی صورت بنتی ہے کہ ایک دن یا ایک میچ کی اجرت طے کرتے ہوئے میچ جیتنے کی صورت میں ہزار روپے اضافی دینے کو شرط رکھا گیاہے اور اس طرح کی شرط لگانے سے معاملہ فاسد ہوجاتا ہے۔</p><h6 class=""has-text-align-right"">حوالہ جات</h6><h5><h5>مجمع الأنهر في شرح ملتقى الأبحر (2/ 384):</h5>
<h5><span dir=""LTR"">"" </span>لا يجوز أخذ الأجرة على المعاصي (كالغناء، والنوح، والملاهي)؛ لأن المعصية لايتصور استحقاقها بالعقد فلايجب عليه الأجر، وإن أعطاه الأجر وقبضه لايحل له ويجب عليه رده على صاحبه. وفي المحيط: إذا أخذ المال من غير شرط يباح له؛ لأنه عن طوع من غير عقد<span dir=""LTR"">.</span><br/>
وفي شرح الكافي: لايجوز الإجارة على شيء من الغناء والنوح، والمزامير، والطبل أو شيء من اللهو ولا على قراءة الشعر ولا أجر في ذلك<span dir=""LTR"">.</span></h5>
<h5>تکملہ فتح الملھم (4/436):</h5>
<h5>وعلیٰ ھذا الأصل فالألعاب التی یقصد بہا ریاضۃ الأبدان أو الأذھان جائزۃ فی نفسھا مالم</h5>
<h5>تشتمل علی معصیۃ اخریٰ ومالم تؤ د الانھماک فیھا إلیٰ الإخلال بواجب الانسان فی دینہ ودنیاہ۔</h5>
<h5>بدائع الصنائع في ترتيب الشرائع (4/ 192):</h5>
<h5><span dir=""RTL"">ومنها أن تكون المنفعة مقصودة يعتاد استيفاؤها بعقد الإجارة ويجري بها التعامل بين الناس؛ لأنه عقد شرع بخلاف القياس لحاجة الناس ولا حاجة فيما لا تعامل فيه للناس فلا يجوز استئجار الأشجار لتجفيف الثياب عليها والاستظلال بها</span></h5>
</h5><p>سید نوید اللہ</p><p>دارالافتاء،جامعۃ الرشید</p><p><span dir=""RTL"">23/صفر1445ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11184,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2023-09-10,https://almuftionline.com/2023/09/10/11132/,ملحدانہ سوچ و عقائد سےبچنے کا راستہ,<p>آج کل میڈیا اور کتب کے ذریعے دانشوری کے بھیس میں ملحدانہ سوچ و عقائد اس موثر طور پر پھیلائے جار ہے ہیں کہ انسان اثر لئے بنا نہیں رہ سکتا۔ایسی صورت میں انسان اپنے عقائد کیسے محفوظ رکھے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آج کل کے میڈیا، فیس بک اور جدید مواصلاتی ذرائع کی کثرت کے پیشِ نظر ہر آدمی تک ملحدانہ عقائد ونظریات پھیلانے کی کوشش کی جا رہی ہے، ان سے بچنے کی دو تدبیریں ہو سکتی ہیں:</p><ol>
<li>الیکٹرانک میڈیا کو کم سے کم استعمال کیا جائے، یعنی اس کو بوقت ضرورت بقدرِ ضرورت سے زیادہ استعمال نہ کیا جائے۔</li>
<li>سوشل میڈیا پر ہر عام وخاص کے بیانات نہ سنے جائیں، بلکہ صرف مستند مدارسِ دینیہ سے فارغ التحصیل متدین علمائے کرام کے بیانات سننے پر ہی اکتفاء کیا جائے، اسی طرح تحریر لٹریچر بھی مستند علمائے کا ہی پڑھنا چاہیے، ملحدین اور غلط نظریات رکھنے والے افرادکا لٹریچر پڑھنے سے اجتناب ضروری ہے۔</li>
<li>ملحدانہ اور سیکولر سوچ رکھنے والے افراد کی مجلس سے بچنے اور صلحاء کی صحبت  میں بیٹھنے کا خاص اہتمام کیا جائے، اس کی قرآن وحدیث میں بھی تاکید بیان فرمائی گئی ہے، چنانچہ  قرآن کریم [الأنعام: 68]میں ارشاد ہے:</li>
</ol><p>{وَإِذَا رَأَيْتَ الَّذِينَ يَخُوضُونَ فِي آيَاتِنَا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ وَإِمَّا يُنْسِيَنَّكَ الشَّيْطَانُ فَلَا تَقْعُدْ بَعْدَ الذِّكْرَى مَعَ الْقَوْمِ الظَّالِمِينَ }</p><p><strong>ترجمہ:</strong> اور جب آپ ان لوگوں کو دیکھیں جو ہماری آیات میں (عیب  تلاش کے لیے) غوروخوض کرتے ہیں تو آپ ان سے کنارا کشی اختیار کریں، یہاں تک کہ وہ اس کے علاوہ کسی اور بات میں مشغول ہو جائیں اور اگر کبھی شیطان آپ کو یہ بات بھلا دے تو یاد آنے کے بعد آپ ایسی ظالم قوم کے پاس نہ بیٹھیے۔</p><p>اسی طرح ایک حدیث میں ہے کہ بُرے آدمی کی صحبت آگ کی بھٹی کی طرح اور  نیک آدمی کی صحبت عطر فروش کی طرح ہے، بھٹی کے پاس بیٹھنے والے کے کپڑوں کو آگ کی چنگاری جلا سکتی ہے، اگر چنگاری کپڑے پر نہ پڑے تو کم از کم آگ کی حرارت اور دھواں تو اس کو ضرور پہنچے گا ، جبکہ عطرفروش کے پاس بیٹھنے والا شخص اگر خوشبو نہ بھی خریدے تو بھی اس کو عطر کی خوشبو ضرور محسوس ہو گی۔</p><p>صحبتِ صلحاء کے حصول کے لیے تبلیغی جماعت کے ساتھ معمولات میں  باقاعدہ جڑنے یا کسی صحیح العقیدہ  صالح شخص سے اصلاحی تعلق قائم کیا جائےاورپھراس کی مجالسِ وعظ ونصیحت میں حاضری کا اہتمام کیا جائے تو اس سے ان شاء اللہ تعالیٰ آدمی ملحدانہ عقائد ونظریات سے محفوظ رہے گا۔</p><h6 class=""has-text-align-right"">حوالہ جات</h6><h5><h5>القرآن الكريم [التوبة: 119]:</h5>
<h5>{ يَاأَيُّهَا الَّذِينَ آمَنُوا اتَّقُوا اللَّهَ وَكُونُوا مَعَ الصَّادِقِينَ}</h5>
<h5>صحيح البخاري (7/ 96،رقم الحديث: 5534) دار طوق النجاة:</h5>
<h5>حدثنا محمد بن العلاء، حدثنا أبو أسامة، عن بريد، عن أبي بردة، عن أبي موسى رضي الله عنه، عن النبي صلى الله عليه وسلم قال:""مثل الجليس الصالح والسوء، كحامل المسك ونافخ الكير، فحامل المسك: إما أن يحذيك، وإما أن تبتاع منه، وإما أن تجد منه ريحا طيبة، ونافخ الكير: إما أن يحرق ثيابك، وإما أن تجد ريحا خبيثة ""</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>22<span dir=""LTR"">/</span> محرم الحرام 1444ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11132,jameya-tur-rasheed,ایمان وعقائد,اسلامی فرقوں کابیان
2023-09-10,https://almuftionline.com/2023/09/10/11010/,سامان سستا خرید کر مہنگا بیچنا,"<p> میں ایک کمپنی کے ساتھ بطور پلمبر کام کر رہا ہوں۔ جس سپلائیر سے ہماری کمپنی سامان خریدتی ہے وہ سپلائیر سامان مہنگا فروخت کرتا ہے، مثال کے طور پر سپلائیر ہمیں ایک سامان <span dir=""LTR"">100,000</span> روپے میں دیتا ہے اور و ہی سامان میرا دوست مجھے <span dir=""LTR"">90,000</span> میں دے دیتا ہے۔ کیا میں اپنے دوست سے <span dir=""LTR"">90,000</span>میں سامان خرید کر کمپنی کو 100,000 میں دے  سکتا ہوں؟  ہماری کمپنی کے مالک کو نہیں معلوم کہ ہم نے  یہ سامان کہاں سے خریدا۔ کمپنی کے مالک نے بولا ہے کہ وہ سامان 100,000 میں لے لو ، البتہ کمپنی مینیجر جس نے خریداری کرنی ہے وہ جانتا ہے کہ اسے سامان میں نے دیا۔ کیا ایسا کرنا جائز ہے؟</p><p>وضاحت: سائل نے بتایا کہ وہ  سامان کی خریداری چھٹی کے بعد کرتا ہےاور سامان پلمبرنگ میں استعمال ہونے والا  ہی ہوتا ہے۔ نیز کمپنی مینیجر سائل سے کمیشن نہیں لیتا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ صورت  میں  کمپنی کی طرف سے خریداری کرنے کی ذمہ داری مینیجر کی ہے، چونکہ خریداری   کا واسطہ کوئی اور بنتا ہے تواس صورت میں  آپ کے لیے اپنے دوست سے سامان خریدنے کے بعد اسے خود یا بذریعہ وکیل اپنے قبضہ وتحویل میں لے کر  کمپنی کو نفع کے ساتھ فروخت کرنا شرعاً جائز ہے ،بشرطیکہ اس میں مارکیٹ ریٹ کی رو سے کمپنی کو نقصان نہ ہوتا ہو۔</p><h6 class=""has-text-align-right"">حوالہ جات</h6><h5><h5>فتح القدير للكمال ابن الهمام (6/ 510):</h5>
<h5>""ومن اشترى شيئا مما ينقل ويحول لم يجز له بيعه حتى يقبضه لأنه عليه الصلاة والسلام نهى عن بيع ما لم يقبض<span dir=""LTR"">.""</span></h5>
<h5>تبين الحقائق شرح كنز الدقائق (4/80):</h5>
<h5><span dir=""LTR""> ""</span>لايجوز بيع المنقول قبل القبض؛ لما روينا ولقوله عليه الصلاة والسلام: «إذا ابتعت طعامًا فلاتبعه حتى تستوفيه» رواه مسلم وأحمد ولأن فيه غرر انفساخ العقد على اعتبار الهلاك قبل القبض؛ لأنه إذا هلك المبيع قبل القبض ينفسخ العقد فيتبين أنه باع ما لا يملك والغرر حرام لما روينا<span dir=""LTR"">.""</span></h5>
<h5>درر الحكام في شرح مجلة الأحكام (1/ 236):</h5>
<h5>""(المادة 353) للمشتري أن يبيع المبيع لآخر قبل قبضه إن كان عقارا وإلا فلا"".</h5>
<h5>الهداية (3/ 59):</h5>
<h5>""ومن اشترى شيئا مما ينقل ويحول لم يجز له بيعه حتى يقبضه""</h5>
<h5>لأنه عليه الصلاة والسلام نهى عن بيع ما لم يقبض ولأن فيه غرر انفساخ العقد على اعتبار الهلاك.</h5>
</h5><p>محمد فرحان</p><p>دار الافتاء جامعۃ الرشیدکراچی</p><p>23/صفر الخیر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد فرحان بن محمد سلیم</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11010,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2023-09-09,https://almuftionline.com/2023/09/09/12361/,چکی والے والے کا بطورِ اجرت پیسے اور گندم دونوں لینا,<p>چکی والا لوگوں کو گندم پیس کر دیتا ہے اور لوگوں کی دی ہوئی گندم سے تھوڑا تقریبا آدھا کلو گندم بھی نکال لیتا ہے جس کا عرف بنا ہوا ہے،یعنی پیسنے کی الگ سے مزدوری لینے کے باوجود گندم بھی نکال لیتا ہے،تو کیا یہ گندم نکالنا اس کے لئے حلال ہوگا؟</p><p>تنقیح:سائل نے بتایا کہ یہ آدھا کلو گندم بھی بطورِ اجرت لینے کا معمول ہے،گندم دینے والے کو پتہ بھی ہوتا ہے اور وہ اس پر راضی بھی ہوتا ہے اور چکی والا یہ گندم بقیہ گندم پیسنے سے پہلے ہی الگ کرلیتا ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ مذکورہ صورت میں گندم پیسنے کے نتیجے میں حاصل ہونے والے آٹے میں سے کچھ مقدار کو بطورِ اجرت لینے کی شرط نہیں ہوتی،بلکہ کچھ اجرت نقد کی صورت میں طے کی جاتی ہے اور کچھ گندم کی صورت میں جو پیسنے سے پہلے ہی الگ کرلی جاتی ہے،اس لئے اس میں کوئی حرج نہیں ہے۔</p><h6 class=""has-text-align-right"">حوالہ جات</h6><h5><h5>""الدر المختار "" (6/ 56):</h5>
<h5>""(ولو) (دفع غزلا لآخر لينسجه له بنصفه) أي بنصف الغزل (أو استأجر بغلا ليحمل طعامه ببعضه أو ثورا ليطحن بره ببعض دقيقه) فسدت في الكل؛ لأنه استأجره بجزء من عمله، والأصل في ذلك نهيه - صلى الله عليه وسلم - عن قفيز الطحان وقدمناه في بيع الوفاء.</h5>
<h5>والحيلة أن يفرز الأجر أولا أو يسمي قفيزا بلا تعيين ثم يعطيه قفيزا منه فيجوز"".</h5>
<h5>قال العلامة ابن عابدین رحمہ اللہ:"" (قوله والحيلة أن يفرز الأجر أولا) أي ويسلمه إلى الأجير، فلو خلطه بعد وطحن الكل ثم أفرز الأجرة ورد الباقي جاز، ولا يكون في معنى قفيز الطحان إذ لم يستأجره أن يطحن بجزء منه أو بقفيز منه كما في المنح عن جواهر الفتاوى. قال الرملي: وبه علم بالأولى جواز ما يفعل في ديارنا من أخذ الأجرة من الحنطة والدراهم معا ولا شك في جوازه اهـ"".</h5>
</h5><p>محمد طارق</p><p>دارالافتاءجامعۃالرشید</p><p>23<span dir=""LTR"">/</span>صفر 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12361,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2023-09-09,https://almuftionline.com/2023/09/09/12362/,مختلف ملکوں کی کرنسی کا مارکیٹ ریٹ سے زیادہ پر تبادلہ کرنا,<p>ایک شخص سعودیہ میں لوگوں سے ریالات لے کر پھر ان کے بدلے پاکستان میں ان کو روپے دلاتاہے،</p><p>اس کی صورت یہ ہے کہ ایک بندہ اس کے پاس آیا،اس نے کہا کہ یہ پندر سو ریال لے لو اور پاکستان میں مجھے روپے دلوادو تو 1500 ریال کے مثلا ایک لاکھ روپے بنتے ہیں۔</p><p>دوسری صورت یہ ہے کہ ایک بندہ کہتا ہے کہ میرے پاس اس وقت ریال بالکل نہیں ہیں،آپ مجھے ایک لاکھ روپے دلوادیں اور میرے کھاتے میں لکھ دیں،چنانچہ وہ اس شخص کے کھاتے میں ایک لاکھ پاکستانی روپے کے بدلے سترہ سو ریال لکھ دیتا ہے،یعنی ادھار کی وجہ سے دوسو ریال زیادہ چارج کرتا ہے،کیا ایسا کرنا جائز ہوگا؟</p><p><strong>تنقیح</strong>:واضح رہے کہ پہلی صورت میں بھی یہ شخص اپنا نفع رکھتا ہے،لیکن ادھار کی صورت سے کم نفع رکھتا ہے،یعنی پندرہ سو ریال کی قیمت اگر ایک لاکھ بنتی ہے مارکیٹ ریٹ کے لحاظ سے تو یہ نوے ہزار روپے قیمت لگاتا ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>دو مختلف ملکوں کی کرنسیوں کا آپس میں تبادلہ دو شرائط کے ساتھ جائز ہے:</p><p>1۔دونوں میں سے کسی ایک پر معاملہ کی مجلس میں فوری قبضہ ہو۔</p><p>2۔معاملہ مارکیٹ ریٹ پر کیا جائے،مارکیٹ ریٹ سے کمی بیشی جائز نہیں،کیونکہ مارکیٹ ریٹ سے زیادہ قیمت پر تبادلے کی اجازت سے سود کا دروازہ کھلنے کا اندیشہ ہے۔</p><p>لہذا مذکورہ دونوں صورتوں میں مارکیٹ ریٹ سے زیادہ پر معاملہ کرنا جائز نہیں ہے،البتہ اس کی متبادل صحیح صورت یہ ہے کہ دونوں کرنسیوں کا تبادلہ تو مارکیٹ ریٹ پر ہواور رقم کی ترسیل پر بطور اجرت الگ سے اضافی رقم طے کرلی جائے۔</p><p>علاوہ ازیں چونکہ مذکورہ دونوں صورتوں کا تعلق حقیقت میں ہنڈی کے کاروبار سے ہے جو قانونی طور پر ممنوع ہے،اس لئے ایسا کرنے سے ملکی قوانین کی خلاف ورزی کا گناہ ہوگا۔</p><h6 class=""has-text-align-right"">حوالہ جات</h6><h5><h5>""الدر المختار "" (5/ 179):</h5>
<h5>(باع فلوسا بمثلها أو بدراهم أو بدنانير فإن نقد أحدهما جاز) وإن تفرقا بلا قبض أحدهما لم يجز لما مر</h5>
<h5>""فقه البيوع "" (2/ 739):</h5>
<h5>""أما تبادل العملات المختلفة الجنس، مثل الربیة الباکستانیة بالریال السعودی، فقیاس قول الإمام محمد رحمہ اللہ تعالی أن تجوز فیہ النسیئة أیضاً؛ لأن الفلوس لو بیعت بخلاف جنسھا من الأثمان، مثل الدراھم، فیجوز فیھا التفاضل والنسیئة جمیعاً بشرط أن یقبض أحد البدلین فی المجلس، لئلا یؤدی إلی الافتراق عن دین بدین….. فلاتجوز النسیئة فی الموقف الثانی، وتجوز فی الموقف الثالث، وھذا الموقف الثالث ھو الذی اخترتہ فی رسالتی ""أحکام الأوراق النقدیة<span dir=""LTR"">"".</span></h5>
<h5>"" بحوث فی قضایا فقهیة معاصرة "" (1/ 175):</h5>
<h5>""وقد یقع إشکال علی جواز النسیئة أنه لو أجیزت النسیئة فی مبادلة عملات مختلفة، یمکن أن تصبح النسیئة حیلة لأکل الربا…. وحل هذا الإشکال ماذکرنا من أن یشترط فی جواز النسیئة أن یکون بسعر المثل یوم العقد. فإن اشتراط ثمن المثل فی عقود النسیئة یقطع الاحتیال علی الربا. واشتراط سعر المثل فی المبادلات له نظائر کثیرة فی الفقه، مثل أجرة کتابة الفتوی، أجازها الفقهاء بشرط أن لایتجاوز فیه عن أجر المثل، وذلك لئلا یتخذ ذلك حیلة لتقاضی الأجرة علی الإفتاء نفسه""<span dir=""LTR"">.</span></h5>
<h5>"" تکملة فتح الملھم "" (3/ 268):</h5>
<h5>""المسلم یجب علیہ أن یطیع أمیرہ فی الأمور المباحة؛ فإن أمر الأمیر بفعل مباح وجبت مباشرتہ، وإن نھی عن أمر مباح حرم ارتکابہ؛ لأن اللہ سبحانہ وتعالی قال: { يَاأَيُّهَا الَّذِينَ آمَنُوا أَطِيعُوا اللَّهَ وَأَطِيعُوا الرَّسُولَ وَأُولِي الْأَمْرِ مِنْكُمْ} [النساء: 59]،  فلو کان المراد من إطاعة أولی الأمر إطاعتھم فی الواجبات الشرعیة فحسب، لما کان ھناك داعٍ لاستقلالھم بالذکر فی ھذہ الآیة؛ لأن طاعتھم فی الواجبات الشرعیة لیست إطاعة أولی الأمر، وإنما ھو إطاعة اللہ ورسولہ، فلما أفردھم اللہ سبحانہ بالذکر ظھر أن المراد إطاعتھم فی الأمور المباحة. ومن ھنا صرح الفقھاء بأن طاعة الإمام فیما لیس بمعصیة واجبة""<span dir=""LTR"">.</span></h5>
</h5><p>محمد طارق</p><p>دارالافتاءجامعۃالرشید</p><p>23<span dir=""LTR"">/</span>صفر 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12362,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2023-09-09,https://almuftionline.com/2023/09/09/11329/,تایاکےساتھ کاروبارمیں شرکت تھی،بعدمیں تایا کاانتقال ہوگیاتو کیاحکم ہوگا ؟,<p>السلام علیکم مفتی صاحب میرے والد اور تایا اپنے اپنے سرمایہ کے بقدر پارٹنر تھے میرے والد کی وفات کے بعد میں نے اپنی بہن اور والدہ کے ساتھ پارٹنرشپ برقراررکھی،میرے تایا کی اولاد نہیں ہے، انکے ورثہ  میں میری دو پھوپیاں، میری تائی اور میں بھتیجا شامل ہوں، مفتی صاحب میں نے تایا کے ورثہ سے پارٹنر شپ نہیں کی،میں نےانکو کہا  تھاکہ تایا کی وفات تک جو بھی رقم آپ کی بنتی ہے، آپ کو ملے گی، اس کے بعد نہ آپ نفع میں شامل ہو نگےنہ نقصان میں۔</p><p> اب مسئلہ یہ ہے کہ تایاکا جو سرمایہ ہے وہ مارکیٹ میں بند ہے،تایا پر کاروباری قرض تھا ،جو ہم ادا کر رہے ہیں جتنی ہماری گنجائش ہوتی ہے، اب مسئلہ  یہ ہے کہ باقی ورثہ یہ کہہ رہے ہیں کہ  چونکہ ہمیں رقم نہیں مل رہی اور سرمایہ  مارکیٹ میں ہے،اس سے کاروبار ہورہاہے، اس لیے ہم پارٹنر ہیں اور نفع نقصان میں شامل ہونگے،کیا ان کا یہ دعوی درست ہے؟</p><p>دوسرا اگر ہم انکو کہیں کہ  مارکیٹ میں پیسے بند ہیں، یہ دکاندار ہیں، ان کے پاس آپ کی رقم ہے تو ان کے پیسے ضائع ہوجائیں گے،کیونکہ وہ نہ کاروبار سے واقف ہیں اور نہ ہی دکانداروں سے۔ دو وارث (میری تائی اور پھوپھو) ہر مہینہ خرچ کی مد میں ایک رقم لے رہے ہیں ،جو ان کے حصہ سے کٹ رہی ہے، دوسری پھپویہ رقم  نہیں لے رہی، ان کی مکمل رقم ہمارے پاس موجود ہے۔</p><p> مفتی صاحب ہم نے انکو18 نومبر 2022 تک کا حساب دے دیا تھا ،جس پر وہ راضی تھے پہلی میٹنگ تک، لیکن اب وہ انکاری ہے اور کہہ رہےہیں ، اب یکم اگست تک کاحساب دیناہوگا۔   جرگہ کی جو بھی تاخیر ہوئی، انکی وجہ سے ہوئی ،ہماری طرف سے نہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں تایاکےفوت ہونےسےان کےساتھ جاری شرکت کامعاملہ ختم ہوگیاتھا،اوران کےورثہ کےساتھ سابقہ معاملہ کوجاری رکھنےکےلیےنئےسرےسےمعاہدہ کرنا شرعاضروری تھا،سوال کےمطابق چونکہ نیامعاہدہ شرکت نہیں ہوا(بلکہ ختم کرنےکی وضاحت کی گئی ہے)لہذا شرعی طورپرتایاکےورثہ شرکت کےنفع میں شریک نہیں ہونگے۔</p><p>تایاکی وراثت کی تقسیم کی صورت یہ ہوگی کہ تایاکی وفات کےوقت  شرکت کےتمام اثاثوں کی مارکیٹ ریٹ کےمطابق قیمت لگاکرتایاکےحصےکی مالیت معلوم کی جائےگی اورپھراس حصےسےورثہ کوان کےشرعی حصوں کےمطابق رقم دی جائےگی،چونکہ تایاکےشرکت کےسرمایہ اورنفع کی تقسیم وغیرہ آپ کےذمہ تھی،لہذا جس وارث کا جتناحصہ بنتاہے،وہ اس کو مکمل حوالہ کرناآپ کےذمہ لازم  ہوگا،ہاں باہمی معاہدےسےادائیگی کی کوئی بھی مدت شرعا طےکی جاسکتی ہے۔</p><p>سابقہ معاہدہ کےمطابق چونکہ آپس میں ادائیگی کاوقت طےہوچکاتھا،اس لیےدیگرورثہ کادرمیان کی مدت کےمنافع کامطالبہ کرناشرعادرست نہیں،اسی طرح جوتاریخ پہلے طےہوگئی  تھی،اس سےآگےمزیداپنی طرف سےتاریخ بڑھانا بھی شرعاجائزنہیں  ہوگا۔</p><h6 class=""has-text-align-right"">حوالہ جات</h6><h5><h5><strong>""رد المحتار "" 17 / 121:</strong></h5>
<h5>( وتبطل الشركة ) أي شركة العقد ( بموت أحدهما ) علم الآخر أو لا لأنه عزل حكمي ( ولو حكما ) بأن قضي بلحاقه مرتدا۔</h5>
<h5><strong>""رد المحتار""17 / 121:</strong></h5>
<h5>( قوله : بموت أحدهما ) ؛ لأنها تتضمن الوكالة أي شرط لها ابتداء وبقاء ؛ لأنه لا يتحقق ابتداؤها إلا بولاية التصرف لكل منهما في مال الآخر ، ولا تبقى الولاية إلا ببقاء الوكالة ، وبه اندفع ما قيل الوكالة تثبت تبعا ، ولا يلزم من بطلان التبع بطلان الأصل فتح ، فلو كانوا ثلاثة فمات أحدهم حتى انفسخت في حقه لا تنفسخ في حق الباقيين بحر عن الظهيرية۔</h5>
</h5><p>محمدبن عبدالرحیم</p><p>دارالافتاءجامعۃ الرشیدکراچی</p><p>21<span dir=""LTR"">/</span>صفر      1445ھج</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",11329,jameya-tur-rasheed,شرکت کے مسائل,شرکت سے متعلق متفرق مسائل
2023-09-09,https://almuftionline.com/2023/09/09/11330/,لڑکےوالوں کی طرف سےلڑکی والوں کودی گئی رقم طلاق کےبعد   کس کی ہوگی ؟,<p>میرے بھائی عبدالصمد نے اپنی بیوی کوتین سال پہلے  کسی  غیر مرد سے بات کرتے ہوئے پکڑا تھا، جس کی وجہ سے کچھ عرصے کے بعد میرے بھائی نے بیوی کو طلاق دے دی تھی، اب دریافت طلب مسئلہ یہ ہے کہ لڑکی کو جو جہیز ملا تھا(ہمارے ہاں یہ ہوتا ہے کہ یہ جہیز کے پیسے لڑکے والے لڑکی کے والدین کو دیتے ہیں کہ لڑکی کے لیے جہیز لے آوٴ)اور لڑکے  کی طرف سےحق  مہر  اور حق مہر کے علاوہ  تین سے چار گرام سونا  دیا تھا (لڑکی والے کہہ رہے ہیں یہ سونا ہمارے ہاں سے گم ہو گیا ہے، جبکہ یہ کنفرم ہے کہ گم نہیں ہو ا ہے )یہ سب کچھ کس کا ہو گا لڑکی کا ہو گا یا لڑکے کا ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>لڑکےوالوں کی طرف سےجورقم دی جاتی ہے،شرعااورعرفا اس کو جہیز نہیں کہاجاتا(جہیز تواس سامان کو کہاجاتاہےجولڑکی والےاپنی بیٹی  کوشادی کےوقت دیتےہیں) ۔</p><p>صورت مسئولہ میں چونکہ آپ کےعرف میں اس کو جہیز کہاجاتاہے(جبکہ حقیقت میں یہ جہیزنہیں ہوتا)،اس لیےاس کی  ملکیت کی تفصیل  میں بھی آپ کےعرف کودیکھاجائےگایعنی اگرجہیزکی یہ رقم اس لیےدی جاتی ہےکہ لڑکی والےسامان خریدکرلڑکی کی ملکیت میں دیدیں اورعرفابھی لڑکی کوہی اس کامالک سمجھاجاتاہوتوپھرمذکورہ صورت میں یہ لڑکےوالوں کی طرف سےہدیہ وتبرع کی صورت ہوگی،اس میں مطالبہ کاحق نہیں ہوگااورلڑکی  ہی کی ملکیت شمارہوگی۔</p><p>اوراگر(جہیزکی رقم)مالک بناکرنہیں دی جاتی،بلکہ بطورعاریت دی جاتی ہوکہ بیوی کےوالدین اس رقم سےسامان وغیرہ خریدکربیوی کودیں،اوربیوی صرف شوہرکےگھرمیں رہتےہوئےاس سامان کواستعمال کرسکتی ہو،توایسی صورت میں   جہیز کایہ سامان شوہرکاہی سمجھاجائےگا،عورت کوشرعااپنےساتھ لےجانے کااختیار نہیں ہوگا۔</p><p>حق مہرکےعلاوہ جوسوناوغیرہ دیاہے،اس میں  بھی مذکورہ بالاتفصیل کےمطابق عرف کو ددیکھاجائےگا۔</p><p>لڑکےکی طرف سےجو حق مہر دیاگیاہے،چونکہ تین سال بعد طلاق دی ہےتووطی بھی ہوگئی ہے،اوروطی یا خلوت صحیحہ کےبعدبیوی مکمل مہر کی مستحق ہوجاتی ہے،لہذاموجودہ صورت میں   بیوی کودیاگیامہراسی کاہوگا،اس کی واپسی کامطالبہ نہیں کیاجاسکتا۔</p><p><strong>وضاحت:</strong>بعض علاقوں اوربعض خاندانوں میں لڑکےوالوں کی طرف سےبھاری بھرکم رقم لڑکی  کےوالدین کو دی جاتی ہےجس کوعرف میں<strong>"" ولور""</strong>کہاجاتاہے،اکثروبیشتریہ رقم بیوی کےوالدین خودہی استعمال کرتےہیں،بیوی کودی نہیں جاتی یا پھراس سےواپس لےلی جاتی ہے،شرعی طورپریہ درست نہیں،کتب فقہ میں اس کو رشوۃ کہاگیاہے،اس کالینادینا شرعاجائزنہیں ،ایسےرسم ورواج کوختم کرناچاہیے۔</p><p>البتہ  اگراس  رقم کومہرکاحصہ بنادیاجائےتوشرعااس کی گنجائش ہوگی(اگرچہ مہرمیں مہرمثل سےبہت زیادہ بڑھاکررقم رکھنامناسب نہیں لیکن گنجائش بہرحال  ہے)اس صورت میں یہ مہرکی وجہ سےبیوی کی ذاتی ملکیت ہوگی،اورطلاق کےبعدشوہرواپس لینےکامطالبہ بھی نہیں کرسکےگا،اسی طرح  اس صورت  میں بیوی کےوالدین کےلیےبھی اس کواستعمال کرنےکی اجازت  نہ ہوگی۔</p><h6 class=""has-text-align-right"">حوالہ جات</h6><h5><h5><strong>""الفتاوى الهندية""7 / 330:</strong></h5>
<h5>(الفصل السادس عشر في جهاز البنت ) ولو أخذ أهل المرأة شيئا عند التسليم فللزوج أن يسترده ؛ لأنه رشوة ، كذا في البحر الرائق،وإذا بعث الزوج إلى أهل زوجته أشياء عند زفافها منها ديباج فلما زفت إليه أراد أن يسترد من المرأة الديباج ليس له ذلك إذا بعث إليها على جهة التمليك ، كذا في الفصول العمادية ۔</h5>
<h5><strong>""رد المحتار "" 10 / 166:</strong></h5>
<h5>( أخذ أهل المرأة شيئا عند التسليم فللزوج أن يسترده ) لأنه رشوة ۔</h5>
<h5>الشرح:( قوله عند التسليم ) أي بأن أبى أن يسلمها أخوها أو نحوه حتى يأخذ شيئا ، وكذا لو أبى أن يزوجها فللزوج الاسترداد قائما أو هالكا لأنه رشوة بزازية ۔</h5>
<h5><strong>""الدر المختار للحصفكي"" 3 / 165:</strong></h5>
<h5>(ولو بعث إلى امرأته شيئا ولم يذكر جهة عند الدفع غير) جهة (المهر) كقوله لشمع أو حناء ثم قال إنه من المهر لم يقبل قنية لوقوعه هدية فلا ينقلب مهرا (فقالت هو) أي المبعوث (هدية وقال هو من المهر) أو من الكسوة أو عارية (فالقول له) بيمينه والبينة لها، فإن حلف والمبعوث قائم فلها أن ترده وترجع بباقي المهرذكره ابن الكمال.ولو عوضته ثم ادعاه عارية فلها أن تسترد العوض من جنسه،زيلعي (في غير المهيأ للاكل) كثياب وشاة حية وسمن وعسل وما يبقى شهرا.(و) القول (لها) بيمينها (في المهيأ له) كخبز ولحم مشوي، لان الظاهر يكذبه، ولذا قال الفقيه: المختار أنه يصدق فيما لا يجب عليه كخف وملاءة، لا فيما يجب كخمار ودرع: يعني ما يم يدع أنه كسوة، لان الظاهر معه۔</h5>
<h5><strong>""رد المحتار ""10 / 154:</strong></h5>
<h5>مطلب فيما يرسله إلى الزوجة ( قوله ولو بعث إلى امرأته شيئا ) أي من النقدين أو العروض أو مما يؤكل قبل الزفاف أو بعد ما بنى بها نهر ( قوله ولم يذكر إلخ ) المراد أنه لم يذكر المهر ولا غيره ۔</h5>
<h5><strong>""رد المحتار ""3 / 155:</strong></h5>
<h5>وفيه عن المبتغى (جهز ابنته بجهاز وسلمها ذلك ليس له الاسترداد منها۔</h5>
<h5>(قوله ليس له الاسترداد منها) هذا إذا كان العرف مستمرا أن الأب يدفع مثله جهازا لا عارية""</h5>
<h5><strong>""الفتاوى الهندية"" 7 /  173:</strong></h5>
<h5> ولو تزوج امرأة على أن يهب لأبيها ألف درهم فهذا الألف لا يكون مهرا ولا يجبر على أن يهب فلها مهر مثلها ، وإن سلم الألف فهو للواهب وله أن يرجع فيها إن شاء۔</h5>
</h5><p>محمدبن عبدالرحیم</p><p>دارالافتاءجامعۃ الرشیدکراچی</p><p>21<span dir=""LTR"">/</span>صفر      1445ھج</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",11330,jameya-tur-rasheed,نکاح کا بیان,جہیز،مہر اور گھریلو سامان کا بیان
2023-09-09,https://almuftionline.com/2023/09/09/11062/,کسی کا قرض ادا کر کے اس سے اضافی رقم طلب کرنا,"<p>انگلینڈ کی ایک فائنانسنگ کمپنی ہے جو کہ رجسٹرڈ ہے اور ٹیکس دیتی ہے۔ یہ کمپنی بہت سارے کام کرتی ہے، جن میں سے ایک ہے برج فائنانسنگ، جس میں کریڈٹ کارڈ کے وہ صارفین جن کے ٹائم پر کریڈٹ کارڈ کے بل واپس بینک کو یا کسی بھی مطلوبہ ادارے کو ادا نہ ہوئے ہوں، تو اِس کمپنی کی وساطت سے ڈیلر  جمع کیے جاتے ہیں جو اس طرح کے صارفین کے قرضے ادا کرتے ہیں جس پر اُن کو کمپنی کی طرف سے ایک فیصد کمیشن ملتا ہے اور اپنے پیسے بھی واپس ملتے ہیں۔ میں نے کمپنی سے پوچھا کہ یہ جو ایک فیصد کمیشن ہے کیا یہ سود ہے؟ تو انہوں نے کہا کہ نہیں کیونکہ ہم بینک نہیں ہیں اور یہ ایک فیصد کمیشن ہم بطور تنخواہ دیتے ہیں، کیونکہ ہر بندہ دن میں کچھ  ٹاسک کر سکتا ہے جیسا کہ <span dir=""LTR"">10</span> یا 12 ۔ اس بارے میں براہ کرم رہنمائی فرما دیجئے کیونکہ اس میں انویسٹمنٹ ہے اور ایک پارٹ ٹائم جاب ہے جس کو بندہ ایک گھنٹہ کر کے اپنے اکاؤنٹ کے مطابق کما سکتا ہے۔</p><p>وضاحت: سائل نے ایک وائس میسج بھیجا جس کے متعلق تفصیل یہ ہے کہ کریڈٹ کارڈ کا صارف وقت پر ادائیگی نہ کرسکے تو اس کی طرف سے ہم ادائیگی کردیتے ہیں جس پر <span dir=""LTR"">1</span>فیصد کمیشن ملتا ہے اور کچھ وقت بعد جو قیمت ادا کی ہوتی ہے وہ بھی واپس مل جاتی ہے۔ کسی کے اکاؤنٹ میں مثلا <span dir=""LTR"">1</span>ہزار ڈالر ہیں تو وہ <span dir=""LTR"">100</span>ڈالر والے دس لوگوں کی ادائیگی کر کے نفع حاصل کر سکتا ہے، جتنے زیادہ پیسے اکاؤنٹ میں ہونگے اتنے زیادہ ٹاسک(لوگوں کی طرف سے ادائیگی) کرسکتا ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کردہ صورت میں قرضہ ادا کرنے والا (ڈیلر) ان لوگوں کا وکیل ہے جو کریڈٹ کارڈ کا بل وقت پر ادا نہیں کرسکے، اور اس معاملہ کا مقصد یہ ہے کہ بینک کا قرضہ چکا کر اس سے جان چھڑائی جائے کیونکہ کریڈٹ کارڈ کا بل ادا نہ کرنے کی وجہ سے بینک جو سود لگاتا ہے وہ زیادہ ہوتا ہے اور ہر ماہ اس میں اضافہ ہوتا رہتا ہے۔ جبکہ مذکورہ معاملہ کرنے کی صورت میں بینک کے مقابلے کم قیمت ادا کرنی پڑے گی۔ اور اضافی رقم جس کو کمیشن سے تعبیر کیا گیا ہے یہ سود ہے، یہ بالکل اسی طرح ہے جیسے بینک کریڈٹ کارڈ کا بل وقت پر ادا نہ کرنےکی صورت میں اضافی رقم لے رہا ہےلہٰذا مذکورہ طریقے پر سرمایہ کاری کر کے نفع حاصل کرنا جائز نہیں اس سے بچنا لازم ہے۔</p><h6 class=""has-text-align-right"">حوالہ جات</h6><h5><h5><strong>الكوكب الوهاج شرح صحيح مسلم (17/ 364)</strong></h5>
<h5>وإنما يختلف فيه إذا كان من قرض فاتفق على جوازه في الزيادة في الصفة إذا كان بغير شرط ولا عادة ولا قصد من المقرض للزيادة لقوله صلى الله عليه وسلم: ""كل قرض جر نفعًا فهو ربا"" اهـ مفهم.</h5>
<h5><strong>الدر المختار شرح تنوير الأبصار وجامع البحار (ص: 430)</strong></h5>
<h5>بحر وفي الخلاصة: القرض بالشرط حرام، والشرط لغو بأن يقرض على أن يكتب به إلى بلد كذا ليوفي دينه.</h5>
<h5>وفي الاشباه كل قرض جر نفعا حرام.</h5>
</h5><p>عمر فاروق</p><p>دار الافتاء جامعۃ الرشیدکراچی</p><p>۱۷/صفر الخیر/۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عمرفاروق بن فرقان احمد آفاق</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",11062,jameya-tur-rasheed,خرید و فروخت کے احکام,قرض اور دین سے متعلق مسائل
