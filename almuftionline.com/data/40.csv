issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-08-17,https://almuftionline.com/2024/08/17/13826/,"دواعئ جماع سے حرمتِ مصاہرت ثابت ہوکر نکاح ختم ہوگا یا نہیں؟  (""مسائلِ بہشتی زیور” سے متعلق سوال)","<p>ڈاکٹر مفتی عبد الواحد صاحب مرحوم کی کتاب ""مسائلِ بہشتی زیور، ترتیبِ نو مع اضافاتِ مفیدہ "" حرمتِ مصاہرت کے باب میں کتنی مستند ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ڈاکٹر مفتی عبد الواحد صاحب رحمہ الله تعالیٰ نے مسائلِ بہشتی زیور کے نام سے مرتب کردہ کتاب میں جو اضافات فرمائے ہیں، ان میں انہوں نے دواعئ جماع کی وجہ سے پہلے سے قائم نکاح ختم نہ ہونے کی رائے اختیار فرمائی ہے، جس کی تفصیل ""مسائلِ بہشتی زیور، جلد دوم"" کے منسلکہ صفحات میں صفحہ: 55 تا 57 دیکھی جاسکتی ہے، یہ حضرت کی ذاتی رائے ہے۔ ان مسائل میں دار الافتاء جامعۃ الرشید کا فتویٰ فقہ حنفی کے مطابق ہے،  یعنی دواعئ جماع کی وجہ سے پہلے سے قائم نکاح ختم ہوجائے گا، البتہ اگر کسی خاص صورت میں سخت فتنہ یا کسی بڑے مفسدے کا اندیشہ ہو تو مستند مفتیانِ کرام اس صورت میں صرف زبانی طور پر مذہبِ غیر پر فتویٰ دینے کے بارے میں غور و فکر کرسکتے ہیں۔    </p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       <span dir=""LTR"">11</span>/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>مفتی محمد صاحب / سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13826,jameya-tur-rasheed,نکاح کا بیان,حرمت مصاہرت کے احکام
2024-08-17,https://almuftionline.com/2024/08/17/13840/,بہن کا رشتہ دینے کے ساتھ طلاق مشروط کرنے کی صورت میں والد کا رشتہ کرانا,"<p>ایک شادی شدہ شخص نے کسی سے پشتو میں کہا "" کہ تالا میں خپلہ خور درکڑہ نو پہ ما دی خزه طلاقہ ی""، جس کا مطلب یہ ہے کہ اگر میں نے آپ کو اپنی بہن کا رشتہ دیا تو میری بیوی مجھ پر طلاق ہو۔ اب اگر اس لڑکی کا نکاح  اس کا باپ اس شخص سے کرائے اور وہ بھائی کنارہ کشی اختیار کرے تو کیا اس کی بیوی پر طلاق واقع ہوگی یا نہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ طلاق جائز کاموں میں سب سے ناپسندیدہ کام ہے؛ بات بات پر بیوی کو فوری یا مشروط طلاق دینا انتہائی غلط طرزِ عمل ہے، جس سے بچنا لازم ہے۔  </p><p>اس تمہید کے بعد آپ کے سوال کا جواب یہ ہے کہ اگر مذکورہ شخص اپنی بہن کے اس رشتے میں ایسا کوئی کردار ادا نہ کرے جو اس رشتے پر اس کی رضامندی پر دلالت کرتا ہو، بلکہ والد خود اپنی بیٹی کا رشتہ کرائے تو اس کی بیوی پر طلاق واقع نہیں ہوگی۔</p><h6 class=""has-text-align-right"">حوالہ جات</h6><h5><h5>الدر المختار (3/ 341):</h5>
<h5>باب التعليق  ( هو ) لغة من علقه تعليقا، قاموس، جعله معلقا، واصطلاحا ( ربط حصول مضمون جملة بحصول مضمون جملة أخرى ) ويسمى يمينا مجازا.</h5>
<h5>الفتاوى الهندية (1/ 420):</h5>
<h5>وإذا أضافه إلى الشرط وقع عقيب الشرط اتفاقا، مثل أن يقول: لامرأته إن دخلت الدار فأنت طالق.</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       11/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13840,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2024-08-17,https://almuftionline.com/2024/08/17/13841/,شوہر کا عدالتی خلع کے فیصلے پر دستخط کر کے مہر واپس لینے کا حکم,<p>میری ایک سہیلی نے گیارہ سال پہلے اپنی پسند اور والدین کی اجازت سے ایک شخص سے شادی کی، مہر چھ تولہ سونا مقرر کیا گیا جو نکاح کے وقت ادا کردیا گیا۔ رخصتی کے بعد ایک دفعہ لڑکی کے خاندان میں شادی تھی، دونوں اس میں شریک ہوئے، وہاں شوہر نے سب کے سامنے اپنی بیوی کو جلد تیار ہو کر جانے کا کہا، بیوی نے اس کو برا محسوس کیا، شادی سے والدین کے گھر آنے کے بعد اس نے شوہر کے پاس جانے سے مکمل انکار کردیا۔ شوہر نے ہر ممکن طریقے سے صلح اور اس کو راضی کرنے کی کوشش کی، مگر وہ راضی نہ ہوئی، اس کے دل میں لڑکے سے سخت نفرت پیدا ہوئی اور عدالت میں خلع کا کیس دائر کیا، جس میں تشدد، مارپیٹ، گھر سے نکالنے وغیرہ جیسے سراسر جھوٹے الزامات لگائے اور خلع کا مطالبہ کیا، یہ سب الزامات وکیل نے کیس مضبوط کرنے کے لیے اپنے پاس سے لگائے، لڑکی نے پڑھے بغیر اس پر دستخط کیے اور پھر عدالت کے سامنے وہی الزامات دہرائے۔ لڑکے نے جوابِ دعویٰ میں لکھا کہ یہ سب الزامات بے بنیاد اور جھوٹے ہیں، وہ اپنی بیوی سے محبت کرتا ہے، اس کے تمام شرعی حقوق ادا کرنے کے لیے تیار ہے اور کبھی بھی اس سے علیحدہ نہیں ہونا چاہتا۔ مگر جج نے اپنے قلم سے مہر کے بدلے میں خلع دینے کا فیصلہ لکھا اور شوہر اور بیوی دونوں کو دیا، ان دونوں نے اس پر دستخط کردیے۔ شوہر کہتا ہے کہ میں نے اس کو حاضری کے دستخط سمجھ کر کیے، اگر یہ کہا جاتا کہ آپ اس کو پڑھ لیں اور اس کو قبول کرلیں تو پھر بات اور ہوتی۔ بعد ازاں اسسٹنٹ کمشنر (جو قانونی طور پر یونین کونسل کا سربراہ ہوتا ہے) کی ہدایت پر لڑکی کے والدین نے مہر کا زیور واپس کردیا، شوہر نے مہر لے لیا اور وصولی کے دستخط کردیے۔ شوہر کہتا ہے میں نے اس وقت بھی یہ نہیں کہا کہ میں خلع قبول کرتا ہوں۔ یونین کونسل نے ملکی قانون کے مطابق خلع کا سرٹیفیکیٹ جاری کردیا۔ لڑکی نے کچھ عرصہ بعد دوسری شادی کرلی۔</p><p>اب دس سال بعد لڑکی کے والد کے انتقال کے موقع پر لڑکے نے ان کے خاندان سے تعزیت کی تو لڑکی کو اپنی غلطی کا احساس ہوا، نیز مقامی علما نے بتایا کہ یہ طلاق/ خلع سرے سے ہوا ہی نہیں تھا، اس سے لڑکی مزید پشیمان ہوئی۔ لڑکی اپنی دوسری شادی سے خوش نہیں، اب اس مسئلے نے کہ یہ خلع نہیں ہوا، اور پریشان کردیا ہے۔ لڑکا کہتا ہے کہ وہ آج بھی اس کو بسانے کے لیے تیار ہے، یہ خلع قانونی تو ہو سکتا ہے، شرعی نہیں، اب تک وہ صرف لڑکی اور اس کے خاندان کی عزت کی خاطر خاموش رہا۔</p><p>اب سوال یہ ہے کہ اس خلع کا کیا حکم ہے؟ کیا ان دونوں کا سابقہ نکاح بر قرار ہے؟  موجودہ نکاح کا کیا حکم ہے؟ اس کو کیسے ختم کیا جائے؟ کیا موجودہ شوہر سے طلاق یا خلع لینا ہوگا یا یہ نکاح باطل ہے اور خود بخود ختم تصور ہوگا؟ اگر یہ لڑکا اور لڑکی دوبارہ گھر بساتے ہیں تو تجدیدِ نکاح کرنا ہوگا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ کی سہیلی کا اپنے پہلے شوہر پر جھوٹے الزامات لگا کر خلع کے لیے عدالت جانا سخت ناجائز تھا، اس پر لازم ہے کہ توبہ و استغفار کرے اور آئندہ ایسا نہ کرنے کا پکا عزم کرے۔ جہاں تک اس خلع کے درست ہونے یا نہ ہونے کا تعلق ہے تو شوہر نے اگرچہ عدالت میں بیوی کے الزامات تسلیم کرنے اور اس کو چھوڑنے سے انکار کیا ہو، لیکن جب اس نے مہر کے بدلے خلع کے فیصلے پر عدالت میں دستخط کردیے اور بعد میں یونین کونسل سے اپنا مہر واپس لے لیا تو یہ اس کی طرف سے خلع کے اس فیصلے کو قبول کرنا تھا، جس کی وجہ سے ایک طلاقِ بائن واقع ہوگئی تھی اور ان دونوں کا نکاح ختم ہوگیا تھا۔ شوہر کی اس بات کا کوئی اعتبار نہیں کہ اس نے حاضری کے دستخط سمجھ کر فیصلے پر دستخط کیے، حاضری رجسٹر میں لی جاتی ہے، فیصلے پر نہیں۔ لہٰذا اس کے بعد جب لڑکی نے عدت گزار کر دوسرے شخص سے نکاح کرلیا ہے تو یہ نکاح شریعت کی رو سے درست ہوا ہے، اس حوالے سے پریشان ہونے کی ضرورت نہیں، اب وہ اپنے موجودہ شوہر کے حقوق اور عفت و پاک دامنی کا خیال رکھتے ہوئے اس کے ساتھ زندگی گزارے، پہلے شوہر کے پاس واپس جانے کے لیے اس سے خلع یا طلاق کا مطالبہ کرنا جائز نہیں۔    </p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       11/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13841,jameya-tur-rasheed,طلاق کے احکام,خلع اور اس کے احکام
2024-08-17,https://almuftionline.com/2024/08/17/13850/,شاملات کی    زمین  وقف کرنے کا حکم,<p>اگر کوئی زمین شاملات ہو ،بعض لوگ مسجد یا مدرسے کے لیے وقف کرنے پر راضی ہوں اوربعض  نہ دینا چاہتے ہو ں  تو اس زمین پر مسجد یا  مدرسہ بنانا کیسا ہے؟</p><p><strong>تنقیح :</strong> سائل نے زبانی بتایا کہ   گاؤں  والے یہاں تبلیغی مرکز  بنانا چاہ رہےتھے  جس میں رائیونڈ  کے حضرات نے تبلیغی مرکز اور مسجد بنانی تھی ، لیکن اختلاف کا علم ہونے کے بعد    انہوں نے انکار کیا ۔گاؤں والوں کو نئی مسجد کی ضرورت نہیں ، پہلے سے مسجد موجود ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شاملات کی زمین کسی کی ملکیت نہیں ہوتی ،بلکہ یہ تمام گاؤں والوں کی مشترکہ زمین  ہوتی  ہے،اس پر گاؤں کے تمام باشندوں کاحق ہوتاہےاور اس کو تمام گاؤں والوں کے مشترکہ مصالح اور مقاصد میں  ہی استعما ل کیا جاسکتا ہے۔ صورت  مسئولہ میں مسجد یا مدرسہ  گاؤں کی ضرورت نہیں ،اس لیے اس زمین کو   مدرسہ یا مسجد کےلیے وقف کرنے کےلیے گاؤں کے تمام باشندوں      کی اجازت شرط ہے ، اور اگر ان میں سے کوئی بھی کسی وجہ سے راضی نہیں تو اس کو وقف کرنا ناجائز ہے ۔</p><p>  واضح رہے کہ  مشترکہ استعمال کےلیے چھوڑی گئی  شاملات کی زمین میں دائمی اور مضر تصرف  کےجواز کےلیے دو باتیں شرط ہیں : پہلی شرط یہ ہےکہ انتظامیہ  کمیٹی ہو تو اس کےسارے یا اکثر  ارکان اس پر متفق ہوں ، لیکن اگر وہ نہ ہوتو گاؤں کے سارے یا اکثر باشندے اس پر متفق ہوں ۔ دوسری شرط یہ ہے کہ وہ تصرف  اصالتا متعلقہ گاؤں کے باشندوں کی مصلحت اور ضرورت     کےلیے کیا جارہا ہو    ، اگرچہ ضمنا تمام اہل علاقہ کو بھی فائدہ پہنچ رہا ہو۔صورت مسئولہ میں گاؤں میں مسجد پہلے سے موجود ہے ،جس میں بنیادی  دینی تعلیم کی ضرورت پوری ہوسکتی ہے، جیسا کہ عموما  گاؤں  اور دیہاتوں میں ہوتاہے  اور تبلیغی مرکز بنانے میں دراصل   پورے اہل  علاقہ  کی ضرورت  اور مصلحت  پیش نظر ہوتی ہے ، اس لیے دوسری شرط نہ پائے کی  وجہ سے  اس زمین کو تبلیغی  مرکز     و مسجد یا مدرسہ کے لیے سب کی رضامندی کے  بغیر وقف کرنا جائز نہیں۔</p><h6 class=""has-text-align-right"">حوالہ جات</h6><h5><h5><strong>مجلة الأحكام العدلية (ص: 244):</strong></h5>
<h5>المادة (1271) الأراضي القريبة من العمران تترك للأهالي على أن تتخذ مرعى أو بيدرا أو محتطبا وتدعى هذه الأراضي الأراضي المتروكة.</h5>
<h5><strong>درر الحكام في شرح مجلة الأحكام (3/ 280):</strong></h5>
<h5>المحلات التي يصل إليها صوت جهير الصوت عند صياحه من أقصى العمران تعد قريبة من العمران وحريما للعمران فلا تعد مواتا ولو لم يكن لها صاحب، أما الأراضي الواقعة فيما وراء وصول الصوت فتعد مواتا إذا تحققت القيود المذكورة في المادة الآنفة، كما أن الأراضي الواقعة داخل العمران أي في داخل القصبة والقرية لا تعد مواتا وتدعى هذه الأراضي الأراضي المتروكة فلا يجوز إحياء هذه الأراضي ولا تمليكها لآخر لأنه إذا كان الناس يستعملونها في الحال فهم محتاجون إليها تحقيقا وإذا كانوا لا يستعملونها فهم محتاجون إليها تقديرا وهذه الأراضي هي كالطريق والنهر (الطوري بزيادة) . مثلا: لو ملك والي ولاية عرصة مستعملة من القديم لوقوف مركبات أهل قصبته، وأحدث المشتري عليها بناء فيقلع بناؤه وتبقى العرصة كالأول.</h5>
</h5><p>    نعمت اللہ</p><p>دارالافتاء جامعہ الرشید،کراچی</p><p><span dir=""LTR"">11    </span>/صفر/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب / سعید احمد حسن صاحب</td></tr></tbody></table></figure>",13850,jameya-tur-rasheed,وقف کے مسائل,مسجد کے احکام و مسائل
2024-08-17,https://almuftionline.com/2024/08/17/13851/,مغصوبہ زمین  وقف کرنے کاحکم,<p> شاملات کی  جگہ پر آگر کسی نے ناجائز قبضہ کیا ہو اور پھر مسجد یا مدرسے کے لیے وقف کر دے تو اس جگہ پر مسجد یا مدرسہ بنانے کا کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شاملات کی زمین پر کسی ایک بندہ  کا قبضہ  کرنا غصب اور ناجائز ہے اور غاصب کا مغصوبہ زمین کو مسجد یا مدرسہ کےلیے وقف کرنا کالعد م اور باطل ہے  ،لہذا صورت مسئولہ  میں  شاملات کی  زمین پر قابض شخص  کا وقف باطل ہے ۔  ایسی زمین میں  گاؤں کےتمام باشند گان کی اجازت کے بغیر  مسجد یا مدرسہ بنانا ،ان میں نماز پڑھنا  اور دین سیکھنا  و سکھانا  ناجائز ہے۔</p><h6 class=""has-text-align-right"">حوالہ جات</h6><h5><h5><strong>البحر الرائق شرح كنز الدقائق ومنحة الخالق وتكملة الطوري (5/ 203):</strong></h5>
<h5>الخامس من شرائطه الملك وقت الوقف حتى لو غصب أرضا فوقفها ثم اشتراها من مالكها ودفع الثمن إليه أو صالح على مال دفعه إليه لا تكون وقفا لأنه إنما ملكها بعد أن وقفها هذا على أنه هو الواقف أما لو وقف ضيعة غيره على جهات فبلغ الغير فأجازه جاز بشرط الحكم والتسليم أو عدمه على الخلاف الذي سنذكره وهذا هو المراد بجواز وقف الفضولي.</h5>
<h5><strong>وفی الفتاوى الهندية:(121/1):</strong></h5>
<h5><span dir=""RTL"">الصلاة فى أرض مغصوبة جائزة ولكن يعاقب بظلمه فما كان بينه وبين اللّٰه تعالي يثاب وما كان بينه وبين العباد يعاقب كذا فى مختار الفتاوى</span>.</h5>
</h5><p>    نعمت اللہ</p><p>دارالافتاء جامعہ الرشید،کراچی</p><p><span dir=""LTR"">11    </span>/صفر/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب / سعید احمد حسن صاحب</td></tr></tbody></table></figure>",13851,jameya-tur-rasheed,وقف کے مسائل,مسجد کے احکام و مسائل
2024-08-17,https://almuftionline.com/2024/08/17/13997/,عورت کے طلاق کے مطالبہ پر طلاق دینے کا حکم,<p>میری شادی میری چچا کی بیٹی کے ساتھ ہوئی، وہ تنہائی پسند لڑکی تھی، گھر کے کام کاج سے اس کو کوئی دخل نہیں تھا، میری والدہ اس کی خدمت کرتی تھی، پھر اس نے علیحدگی کا مطالبہ کیا، ہم علیحدہ رہنے لگے، مگر اس کا مزاج نہ بدلا، اس نے ایک مرتبہ میرے والد صاحب اور بھائیوں کے بارے میں کہا کہ ان میں سے کسی نے میری تین سالہ بچی کے ساتھ نعوذ باللہ زیادتی کی ہے، جب تحقیق کی گئی تو کہنے لگی مجھے پتہ نہیں کیا ہو گیا تھا؟ پھر اس کے سب گھر والوں نے ہم سے معذرت کی، جبکہ یہ تہمت لگانے میں اس کی والدہ بھی اس کے ساتھ تھی، پھر اس نے مجھے کہا کہ تم بچی پر غلط نگاہ رکھتے ہو اور یہ بھی کہا کہ تمہارا باہر کسی عورت سے غلط تعلق ہے اور بھی اس طرح کے کئی اختلافی معاملات ہیں،الغرض اس کا میرے ساتھ رویہ جارحانہ رہا،  اب وہ اپنے والدین کے گھر بیٹھ گئی ہے اور زبانی طلاق اور خرچہ کا مطالبہ کر رہی ہے، جبکہ میرے تین بچے ہیں، بچی کی سات سال، اس سے چھوٹے بیٹے کی چار سال اور سب سے چھوٹے بچے کی عمر ڈیڑھ سال ہے، پوچھنا یہ ہے کہ کیا ایسی عورت کو مزید کوئی چانس دیا جا سکتا ہے؟  اور اس کو طلاق دینے کا کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اصولی طور پر علیحدگی کے بعد شرعی اعتبار سے بچوں کی پرورش کا سب سے پہلا حق ماں کو حاصل ہے، جس کی تفصیل یہ ہے کہ بیٹا سات سال تک ماں کی پرورش میں رہے گا اور بیٹی بالغ ہونے تک ماں کے پاس رہے گی، بشرطیکہ اس دوران ماں بچوں کے کسی غیر محرم رشتہ دار سے شادی نہ کرے اور نہ ہی کوئی ایسی ملازمت اختیار کرے کہ جس کی وجہ سے بچوں کی تربیت میں خلل واقع ہوتا ہو، ورنہ ماں کا پرورش کا حق ساقط ہو جائے گا۔ لہذااگر ماں  بچے کے کسی غیر محرم سے شادی کر لے یا کوئی مستقل ملازمت اختیار کر لے، جس کی وجہ سے دن کا اکثر حصہ باہر رہنا پڑتا ہو اور اس سے بچے کی تربیت میں حرج لازم آتا ہو تو اس صورت میں بچے کی نانی کو پرورش کا حق حاصل ہو گا، اگر وہ نہ ہو تو دادی کو حق ملے گا، وہ نہ ہو توبہن کو، اگر وہ نہ ہو تو  خالہ کو اور اگر وہ بھی نہ ہو تو پھوپھی کو حق ملے گا، نیز اگر ان خواتین میں سے کوئی خاتون نہ ہو یا وہ  پرورش کے لیے تیار نہ ہو تو ایسی صورت میں پرورش کا  حق باپ کو حاصل ہو گا۔</p><p>لہذا اگر یہ خاتون واقعتاً ذہنی طور پر کسی بیماری میں مبتلا ہے اور علاج کرانے پر بھی آمادہ نہیں، جس کے نتیجے میں بچوں کی تربیت خراب ہونے کا اندیشہ ہے تو ایسی صورت میں اوپر ذکر کی گئی تفصیل کے مطابق بچوں کی پرورش کا حق نانی کو حاصل ہو گا، پھر اسی ترتیب سے خاندان کی دیگر خواتین کو حقِ حضانت حاصل ہو گا، یہ بھی یاد رہے کہ ماں کے پاس پرورش کے دوران بچوں کے کھانے پینے، علاج معالجے اور تعلیم وغیرہ کے تمام اخراجات باپ برداشت کرے گا۔</p><h6 class=""has-text-align-right"">حوالہ جات</h6><h5></h5><p>محمد نعمان خالد</p><p>دارالافتاء جامعة الرشیدکراچی</p><p>11<span dir=""LTR"">/</span> صفر المظفر 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13997,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2024-08-17,https://almuftionline.com/2024/08/17/13998/,کیا غیرذمہ دار والدہ کو حضانت کا حق حاصل ہو گا؟,"<p>طلاق کے بعد بچوں کی پرورش کا حق کس کو حاصل ہو گا؟ اس کے پاس بچے رہنے کی صورت میں بچوں کی تربیت خراب ہونے کا اندیشہ ہے، کیونکہ اس سے بعض ایسے افعال سرزد ہوئے کہ جس سے اس خاتون کی ذہنی حالت درست نہیں لگتی، ان کو ان کے گھر والے مورخہ16-05-2022کو حیدرآباد میں ڈاکٹر جمیل جونیجو سائیکاٹرسٹ کو دیکھانے لے گئے، ڈاکٹر نے معائنہ اور تفصیلات سننے کے بعد کہا کہ ان کو ’’<span dir=""LTR"">DELUSIONAL DISORDER</span>نامی ذہنی بیماری ہے، مگر میں اس حالت حمل  میں علاج نہیں کروں گاا، ابھی یہ نارمل دوائیں لے گی، جب ڈیلیوری ہوجائے تو میرے پاس آجانا میں اس کا علاج شروع کر دونگا اور یہ نارمل ہوجائے گی۔ ڈیلیوری سے ہفتہ پہلے فیصلے کے مطابق میں ان کو کراچی لے آیا اور دارالصحت ہسپتال سے ڈیلیوری کرائی، بچے کی پیدائش کے بعد ہم نے لوگوں سے ذہنی بیماری کیلئے سائیکاٹرسٹ سے مزید علاج کی بات کی تو کہنے لگی کہ مجھے کیا ہوا ہے؟ میں تو بالکل ٹھیک ہوں، علاج کی تم لوگوں کو ضرورت ہے، اس طرح جب ان کے والدین سے علاج کی بات کی تو وہ بھی مکر گئے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اصولی طور پر علیحدگی کے بعد شرعی اعتبار سے بچوں کی پرورش کا سب سے پہلا حق ماں کو حاصل ہے، جس کی تفصیل یہ ہے کہ بیٹا سات سال تک ماں کی پرورش میں رہے گا اور بیٹی بالغ ہونے تک ماں کے پاس رہے گی، بشرطیکہ اس دوران ماں بچوں کے کسی غیر محرم رشتہ دار سے شادی نہ کرے اور نہ ہی کوئی ایسی ملازمت اختیار کرے کہ جس کی وجہ سے بچوں کی تربیت میں خلل واقع ہوتا ہو، ورنہ ماں کا پرورش کا حق ساقط ہو جائے گا۔ لہذااگر ماں  بچے کے کسی غیر محرم سے شادی کر لے یا کوئی مستقل ملازمت اختیار کر لے، جس کی وجہ سے دن کا اکثر حصہ باہر رہنا پڑتا ہو اور اس سے بچے کی تربیت میں حرج لازم آتا ہو تو اس صورت میں بچے کی نانی کو پرورش کا حق حاصل ہو گا، اگر وہ نہ ہو تو دادی کو حق ملے گا، وہ نہ ہو توبہن کو، اگر وہ نہ ہو تو  خالہ کو اور اگر وہ بھی نہ ہو تو پھوپھی کو حق ملے گا، نیز اگر ان خواتین میں سے کوئی خاتون نہ ہو یا وہ  پرورش کے لیے تیار نہ ہو تو ایسی صورت میں پرورش کا  حق باپ کو حاصل ہو گا۔</p><p>لہذا اگر یہ خاتون واقعتاً ذہنی طور پر کسی بیماری میں مبتلا ہے اور علاج کرانے پر بھی آمادہ نہیں، جس کے نتیجے میں بچوں کی تربیت خراب ہونے کا اندیشہ ہے تو ایسی صورت میں اوپر ذکر کی گئی تفصیل کے مطابق بچوں کی پرورش کا حق نانی کو حاصل ہو گا، پھر اسی ترتیب سے خاندان کی دیگر خواتین کو حقِ حضانت حاصل ہو گا، یہ بھی یاد رہے کہ ماں کے پاس پرورش کے دوران بچوں کے کھانے پینے، علاج معالجے اور تعلیم وغیرہ کے تمام اخراجات باپ برداشت کرے گا۔</p><h6 class=""has-text-align-right"">حوالہ جات</h6><h5><h5><strong>البحر الرائق ومنحة الخالق وتكملة الطوري (4/ 179)</strong> <strong>دار الكتاب الإسلامي:</strong></h5>
<h5>(قوله والحاضنة المرأة إلخ) قال الرملي ولها شروط أن تكون حرة بالغة عاقلة أمينة قادرة وأن تخلو من زوج أجنبي وإن كان الحاضن ذكرا فشرطه أن يكون كذلك ما عدا الأخير، وهذا قلته منفردا به أخذا من كلامهم ولم أر أحدا ذكر هذه الشروط على هذه الكيفية على علمي الآن والله تعالى هو الموفق اھ.</h5>
<h5><strong>حاشية ابن عابدين (3/ 555) دار الفكر-بيروت:</strong></h5>
<h5>مطلب: شروط الحضانة. قال الرملي: ويشترط في الحاضنة أن تكون حرة بالغة عاقلة أمينة قادرة، وأن تخلو من زوج أجنبي، وكذا في الحاضن الذكر سوى الشرط الأخير، هذا ما يؤخذ من كلامهم. اهـ.</h5>
<h5><strong>درر الحكام شرح غرر الأحكام (1/ 412)</strong> <strong>دار إحياء الكتب العربية:</strong></h5>
<h5>يشترط أيضا أن لا تكون متزوجة بغير محرم للصغير<span dir=""LTR"">.</span></h5>
<h5><strong>الدر المختار شرح تنوير الأبصار وجامع البحار (ص: 254)</strong> <strong>دار الكتب العلمية:</strong></h5>
<h5>وفي القنية: الام أحق بالولد ولو سيئة السيرة معروفة بالفجور ما لم يعقل ذلك (أو غير مأمونة) ذكره في المجتبى بأن تخرج كل وقت وتترك الولد ضائعا<span dir=""LTR"">.</span></h5>
<h5><strong>حاشية ابن عابدين (3/ 557) دار الفكر-بيروت:</strong></h5>
<h5>(قوله: بأن تخرج كل وقت إلخ) <strong>المراد كثرة الخروج، لأن المدار على ترك الولد ضائعا والولد في حكم الأمانة عندها، ومضيع الأمانة لا يستأمن، ولا يلزم أن يكون خروجها لمعصية حتى يستغني عنه بما قبله فإنه قد يكون لغيرها؛ كما لو كانت قابلة، أو غاسلة، أو بلانة أو نحو ذلك، ولذا قال في الفتح: إن كانت فاسقة أو تخرج كل وقت إلخ فعطفه على الفاسقة يفيد ما قلنا فافهم</strong><strong>۔</strong></h5>
<h5><strong>الهداية في شرح بداية المبتدي (2/ 283)</strong> <strong>دار احياء التراث العربي - بيروت:</strong></h5>
<h5>"" وإذا وقعت الفرقة ين الزوجين فالأم أحق بالولد "" لما روى أن امرأة قالت يا رسول الله إن ابني هذا كان بطني له وعاء وحجري له حواء وثديي له سقاء وزعم أبوه أنه ينزعه مني فقال عليه الصلاة والسلام: "" أنت أحق به مالم تتزوجي "" ولأن الأم أشفق وأقدر على الحضانة فكان الدفع إليها أنظر وإليه أشار الصديق رضي الله عنه بقوله ريقها خير له من شهد وعسل عندك يا عمر قاله حين <strong>وقعت الفرقة بينه وبين امرأته والصحابة حاضرون متوافرون..... ولا تجبر الأم عليه "" لأنها عست تعجز عن الحضانة "" فإن لم تكن له أم فأم الأم أولى من أم الأب وإن بعدت "" لأن هذه الولاية تستفاد من قبل الأمهات "" فإن لم تكن أم الأم فأم الأب أولى من الأخوات "" لأنها من الأمهات …… فإن لم تكن له جدة فالأخوات أولى من العمات والخالات ….. وتقدم الأخت لأب وأم "" لأنها أشفق "" ثم الأخت من الأم ثم الأخت من الأب "" لأن الحق لهن من قبل الأم "" ثم الخالات أولى من العمات "" ترجيحا لقرابة الأم "" وينزلن كما نزلنا الأخوات "" معناه ترجيح ذات قرابتين ثم قرابة الأم "" ثم العمات ينزلن كذلك وكل من تزوجت من هؤلاء يسقط حقها "" لما روينا ولأن زوج الأم إذا كان أجنبيا يعطيه نزرا وينظر إليه شزرا فلا نظر</strong><strong>۔</strong></h5>
<h5><strong>الهداية في شرح بداية المبتدي (2/ 284) دار احياء التراث العربي – بيروت</strong><strong>:</strong></h5>
<h5>""والأم والجدة أحق بالغلام حتى يأكل وحده ويشرب وحده ويلبس وحده ويستنجي وحده وفي الجامع الصغير حتى يستغني فيأكل وحده ويشرب وحده ويلبس وحده "" والمعنى واحد لأن تمام الاستغناء بالقدرة على الاستنجاء.</h5>
<h5>ووجهه أنه إذا استغنى يحتاج إلى التأدب والتخلق بآداب الرجال وأخلاقم والأب أقدر على التأديب والتثقيف والخصاف رحمه الله قدر الاستغناء بسبع سنين اعتبارا للغالب "" والأم والجدة أحق بالجارية حتى تحيض "" لأن بعد الاستغناء تحتاج إلى معرفة آداب النساء والمرأة على ذلك أقدر وبعد البلوغ تحتاج إلى التحصين والحفظ والأب فيه أقوى وأهدى وعن محمد رحمه الله أنها تدفع ألى الأب إذا بلغت حد الشهوة لتحقق الحاجة إلى الصيانة "" ومن سوى الأم والجدة أحق بالجارية حتى تبلغ حدا تشتهى وفي الجامع الصغير حتى تستغنى "" لأنها لا تقدر على استخدامها ولهذا لا تؤاجراها للخدمة فلا يحصل المقصود بخلاف الأم والجدة لقدرتهما عليه شرعا.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>11<span dir=""LTR"">/</span> صفر المظفر 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13998,jameya-tur-rasheed,طلاق کے احکام,بچوں کی پرورش  کے مسائل
2024-08-17,https://almuftionline.com/2024/08/17/13909/,دباؤڈال کرطلاق نامہ پردستخط کرنے سے طلاق کاحکم,<p>میں نے ایک طلاق یافتہ عورت سے شادی کی،جوہرلحاظ سے اچھی ہے،اس خاتون کی ایک  بیٹی بھی ہے،جس سے مجھے کوئی مسئلہ نہیں،لیکن میرےگھروالے مجھے بہت تکلیف دیتے ہیں،میری بیوی کومارتے بھی رہتے ہیں،مارپٹائی کاکام اس وقت ہوتاتھا جب میں کام پرہوتاتھا،گھروالی نے مجھے کبھی نہیں بتایا،مجھے یہ بات ہمسایوں سےپتہ لگی،کیونکہ میں گاؤں میں رہتاہوں،گاؤں میں ہربات کاسب کوپتہ چل جاتاہے،میں نے گھرمیں بات کی تولڑائی جھگڑے شروع ہوگئے،سب کہتے طلاق دواس کو،میری اہلیہ اورمجھے بہت زیادہ ذہنی طورپرپریشان کیاجانے لگا،میری فیملی  نے میری گھروالی کوکرنٹ لگانی کی بھی کوشش کی،لیکن اللہ نے اس دن کرم کیا،اس کے بعدمیں نے بیوی کوان کےگھربھیج دیا،اس کے جانے کے بعدگھروالے مجھے اورتنگ کرنے لگے،گھروالے ایک دن کہنے لگے کہ اسے واپس لے کرآؤ،مجھے ڈرتھاکہیں نقصان نہ پہنچادیں،اس وقت میری بیوی حاملہ بھی تھی،میں لےآیا،میری بیوی کوغلط دوائی دی،لیکن اللہ نے حفاظت فرمائی،اس کے بعدمیں واپس گھرچھوڑآیا،لیکن میری والدین ہروقت مجھے کہتے طلاق دو،ہروقت گھرمیں لڑائی اوردباؤ کہ طلاق دو،کبھی دھمکی کہ بیوی کواوربچہ کوقتل کردیں گے،ابونے دوستوں کے ذریعہ بھی طلاق دینے پرمجبورکیا،میرے ابوکےدوستوں نے کہاکہ اس پرجھوٹاپرچہ کروادو،ایسے نہیں مانے گا،یہ بھی کہاکہ پولیس سےگرفتارکروادیتے ہیں،میں زورزبردستی سے تنگ آچکاتھا،ایک دن اسی پریشرمیں آکر میں نے طلاق نامہ پردستخط کردئیے کہ کہیں مجھے یامیری بیوی کویہ نقصان نہ پہنچادیں،زبان سے میں طلاق کے الفاظ نہیں بولے اورنہ ہی طلاق کی نیت کی،مجھے یہ معلوم کرناہے کہ کیااس حالت میں طلاق ہوجاتی ہے؟</p><p>تنقیح:سائل نے فون پربتایاہے:میرے چچااورابوکے دوستوں نے پہلے مجھ پردباؤڈالاکہ تمہیں جیل میں ڈالوادیں گے،جھوٹامقدمہ اورایف آئی آرکٹوادیں گےاورسائل کواس طرح کے نتائج پیش آنے کایقین بھی تھا،پھرمجھے ساتھ لیکر گئے اورطلاق نامہ بنوایا اوردستخط کروالئے،اس وقت میں ان کے دباؤ میں تھا،لیکن زبان سے میں نے طلاق کے الفاظ استعمال نہیں کئے تھے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>طلاق نامہ پر زبردستی دستخط کرنے کی تفصیل جوسوال میں درج ہے،اگریہ واقع کے مطابق ہے تواس صورت میں صرف تحریری  طلاق لینے یادستخط کرنے سے کوئی طلاق واقع نہیں ہوئی،وہ خاتون بدستورآپ کے نکاح میں ہے۔فیملی کاآپ کو بغیرکسی معقول وجہ کےطلاق دینے پرمجبورکرنااوردباؤڈالناناجائزاورسخت گناہ ہے،ان کواس گناہ پرصدق دل سے معافی مانگنی چاہیے اوراللہ کے عذاب سے ڈرناچاہیے۔</p><h6 class=""has-text-align-right"">حوالہ جات</h6><h5><h5>وفی رد المحتار (ج 25 / ص 76)<span dir=""LTR"">:</span></h5>
<h5><span dir=""LTR"">”</span> ( كون الشيء المكره به متلفا نفسا أو عضوا أو موجبا غما يعدم الرضا ) وهذا أدنى مراتبه وهو يختلف باختلاف الأشخاص فإن الأشراف يغمون بكلام خشن ، والأراذل ربما لا يغمون إلا بالضرب المبرح ابن كمال<span dir=""LTR"">. “</span></h5>
<h5>وفی البحر الرائق شرح كنز الدقائق للنسفي (ج 16 / ص 252)<span dir=""LTR"">:</span></h5>
<h5><span dir=""LTR"">”</span>وفي المحيط قال مشايخنا: إلا إذا كان الرجل صاحب منصب يعلم أنه يتضرر بضرب سوط أو حبس يوم فإنه يكون إكراها وقد يكون فيه ما يكون في الحبس من الاكراه لما يجئ به من الاغتمام البين ومن الضرب ما يجد به الالم الشديد وليس في ذلك حد لا يزاد عليه ولا ينقص منه ،لانه يختلف باختلاف أحوال الناس، فمنهم لا يتضرر إلا بضرب شديدوحبس مديد، ومنهم من يتضرر بأدنى شئ كالشرفاء والرؤساء يتضررون بضرب سوط أو بفرك أذنه لا سيما في ملا من الناس أو بحضرة السلطان.<span dir=""LTR""> “</span></h5>
<h5>وفی البحر الرائق شرح كنز الدقائق (ج 9 / ص 138)<span dir=""LTR"">:</span></h5>
<h5><span dir=""LTR"">”</span>لو أكره على أن يكتب طلاق امرأته فكتب لا تطلق ؛لأن الكتابة أقيمت مقام العبارة باعتبار الحاجة ولا حاجة هنا كذا في الخانية ، وفي البزازية أكره على طلاقها فكتب فلانة بنت فلان طالق لم يقع۔<span dir=""LTR""> “</span></h5>
</h5><p>محمد اویس</p><p>دارالافتاء جامعة الرشید کراچی</p><p>    ۱۱/صفر ۱۴۴۶ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13909,jameya-tur-rasheed,طلاق کے احکام,مدہوشی اور جبر کی حالت میں طلاق دینے کا حکم
2024-08-17,https://almuftionline.com/2024/08/17/14177/,والدکی پراپرٹی پر کسی ایک بھائی کا قبضہ کرنا اور والدہ کے وراثتی زیورات کا حکم,<p>ہم تین بھائی اور ایک بہن ہے،ہماری والدہ صاحبہ کاا نتقال ہو گیا، والد صاحب حیات ہیں، والد صاحب کا ایک گھر تھا جو فروخت کر دیا گیا، اب والد صاحب ایک بھائی کے ساتھ رہتے ہیں، بقیہ دوبھائیوں اور بہن نے فروخت شدہ گھر میں سے اپنا حصہ مانگا تو والد صاحب نے کہا کہ گھر آ کر لے جاؤ، جب گھر گئے تو جس بھائی کے ساتھ والد صاحب رہتے ہیں وہ حصہ دینے کے لیے تیار نہ ہوا اور دھمکیاں دینے لگا، گالم گلوچ کرنے لگا، اسی بھائی کے پاس ہماری مرحومہ والدہ صاحبہ کے زیورات بھی ہیں، جن کی قیمت کروڑوں میں ہے، والد صاحب ضعیف ہیں، وہ کچھ نہیں کر سکتے، اس مسئلے کا حل  کیا ہے؟ شرعی رہنمائی فر کر ممنون فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اصولی طور پر زندگی میں آدمی اپنے مال کا خود مالک ہوتا ہے اور وہ اپنے مال کو کسی بھی جائز مصرف پر خرچ کرنے میں شرعاً بااختیار ہوتا ہے، لہذاآپ کے والد صاحب کو اختیارہے کہ وہ فروخت شدہ  گھرکی رقم میں سے جتنی چاہیں اپنے پاس رکھیں اور جتنی چاہیں اپنی اولاد کے درمیان تقسیم کریں، تاہم  بطورِ ہبہ (ہدیہ) اولاد  کے درمیان تقسیم کرنے کی صورت میں بیٹے اور بیٹیوں کو برابر حصہ دینا یا کم از کم بیٹی کو بیٹے کی بنسبت آدھا حصہ دینا ضروری ہے، نیز کسی بیٹے یا بیٹی کو اس کی خدمت، دینداری یا مالی تنگی کے باعث کچھ زیادہ حصہ دینے کی بھی گنجائش ہے، بشرطیکہ دوسرے ورثاء کو محروم کی نیت نہ ہو، لہذا اگر آپ کے والد صاحب اپنی مرضی سے مذکورہ بالا تفصیل کے مطابق فروخت شدہ پلاٹ کی قیمت اپنی سب اولاد کے درمیان تقسیم کرنا چاہتے ہیں تو آپ کے بھائی کو ہرگز یہ حق نہیں پہنچتا کہ وہ والدصاحب کو  آپ لوگوں کو حصہ دینے سے منع کرے یا خود اس رقم پر قابض ہو کر بیٹھ جائے، ایسا کرنے کی صورت میں وہ سخت گناہ گار ہو گا۔</p><p>اسی طرح آپ کے بھائی کی یہ بھی ذمہ داری ہے کہ وہ والدہ مرحومہ کا زیور سب ورثاء کے درمیان ان کے شرعی حصوں کے مطابق تقسیم کرے، جس میں سب سے پہلے مرحومہ کے شوہر (آپ کے والد صاحب) کو چوتھائی حصہ دےاور  بقیہ رقم سب بہن بھائیوں میں اس طرح تقسیم کی جائے کہ ہر بھائی کو بہن کی بنسبت دوگناہ حصہ آئے ۔باقی اس سے اپنا حق وصول کرنے کے لیے خاندان کی بااثر شخصیات کے ذریعہ اس پر دباؤ بھی ڈالا جا سکتا ہے اور اگر بالفرض پھر بھی  وہ آپ لوگوں کا   زیورات میں وراثتی حصہ دینے پر تیار نہ ہو تو اس کے خلاف عدالتی کاروائی بھی کی جا سکتی ہے۔</p><p>یاد رہے کہ کسی کے مال پر ناحق قبضہ کرنے پر قرآن وحدیث میں جگہ جگہ سخت وعیدیں آئی ہیں، نیز آخرت کے دردناک عذاب کے علاوہ حرام مال کی نحوست کا اثر دنیا میں بھی انسان کی زندگی اور اس کی اولاد وغیرہ پر پڑتا ہے، جس کی وجہ سے انسان کبھی خطرناک حادثہ یا کسی مہلک بیماری میں مبتلا ہو جاتا ہے، اس لیے آپ کے بھائی کو چاہیے کہ خدا سے ڈرے اور جلد ازجلد آپ لوگوں کا حصہ آپ حضرات کے حوالے کرے،  ورنہ اللہ تعالیٰ کی پکڑ بہت سخت ہے۔</p><h6 class=""has-text-align-right"">حوالہ جات</h6><h5><h5><strong>القرآن الكريم [النساء: 29]:</strong></h5>
<h5>{يَاأَيُّهَا الَّذِينَ آمَنُوا لَا تَأْكُلُوا أَمْوَالَكُمْ بَيْنَكُمْ بِالْبَاطِلِ إِلَّا أَنْ تَكُونَ تِجَارَةً عَنْ تَرَاضٍ مِنْكُمْ }</h5>
<h5><strong>صحيح البخاري (1/ 24)</strong> <strong>دار طوق النجاة:</strong></h5>
<h5>عن عبد الرحمن بن أبي بكرة، عن أبيه، ذكر النبي صلى الله عليه وسلم قعد على بعيره، وأمسك إنسان بخطامه - أو بزمامه - قال: «أي يوم هذا»، فسكتنا حتى ظننا أنه سيسميه سوى اسمه، قال: «أليس يوم النحر» قلنا: بلى، قال: «فأي شهر هذا» فسكتنا حتى ظننا أنه سيسميه بغير اسمه، فقال: «أليس بذي الحجة» قلنا: بلى، قال: «فإن دماءكم، وأموالكم، وأعراضكم، بينكم حرام، كحرمة يومكم هذا، في شهركم هذا، في بلدكم هذا، ليبلغ الشاهد الغائب، فإن الشاهد عسى أن يبلغ من هو أوعى له منه»</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>11<span dir=""LTR"">/</span>صفر المظفر 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14177,jameya-tur-rasheed,غصب اورضمان”Liability” کے مسائل,متفرّق مسائل
2024-08-17,https://almuftionline.com/2024/08/17/13901/,حصہ  سےدستبرداری کے بعدایک وارث کاتعمیرات کرنا,<p>میرے والدکاانتقال ہوگیاہے،میرے والدکے5 بچے ہیں،چاربیٹیاں اورایک بیٹاہے،جس میں سے3بیٹیوں کاانتقال ہوگیاہے،ایک بیٹااورایک بیٹی زندہ ہیں۔</p><p>فوت ہونے والی بیٹیوں میں ایک کنواری  اوردوشادی شدہ تھیں،ایک کے چھ بچے، دوسری کے تین بچے ہیں،ساری بیٹیاں اپنی زندگی میں والدکے گھرسے دستبردارہوچکی ہیں،میں نے والدکاگھردوبارہ تعمیرکرایاہے اوراپنی زندگی کی ساری جمع پونچی اس پرلگادی ہے،اب میں وہ گھراپنے نام کرواناچاہتاہوں ،مرحومہ بہنوں کے بچوں(نواسااورنواسیوں) نے حصہ کامطالبہ شروع کردیاہے،میں اپنی اس بہن کوجوزندہ ہیں حصہ دینے کوتیارہوں،اس تفصیل کی روشنی میں درج ذیل سوالات ہیں:</p><p>1.نواسے اورنواسیوں کاحصہ ہوگایانہیں؟</p><p>2.بہن کاحصہ کیسے نکالاجائے گا؟جبکہ شادی کے سارے اخراجات میں نے کئےتھے اوروالدہ نے کہاتھااب یہ گھرمیرے بیٹے کاہے اوربہن بھی راضی تھی،لیکن میں پھربھی اس کوحصہ دینے کے لئے تیارہوں،پوراگھرمیں نے بنایاہے،بہن کواس میں سے کیسے حصہ ملے گا؟</p><p>3.جوبہن کنواری تھی اس کاحصہ کتناہوگا اورکس کوملے گا؟</p><p>واضح رہے کہ پہلے والدکاانتقال ہوا پھروالدہ کا،اس کے بعدبہنوں کاانتقال ہواہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>تقسیمِ میراث سے پہلےکسی وارث کابغیرعوض اپنے شرعی حصہ سے  دست بردار ہوجانا شرعاً معتبر نہیں ہے،  البتہ ترکہ تقسیم ہوجانے کے بعدوارث کواختیارہے کہ وہ اپناحصہ کسی کودیناچاہے توہبہ کے طورپردے سکتاہے،صورت مسؤلہ میں ترکہ تقسیم ہونے سےپہلے بہنیں اپنے حصہ سے دستبردارہوئی ہیں توان کادستبردارہوناشرعامعتبر نہیں،اس لئے زندہ بہن اورفوت شدہ بہنوں کی اولاد(نواسے اورنواسیوں)کااپنی والدہ کے حصہ کا مطالبہ کرنادرست ہے۔</p><p>والدکے انتقال کے وقت تک مکان جس حالت میں تھا،صرف اس تعمیرکو ورثہ میں تقسیم کریں گے،باقی تعمیر چونکہ آپ نے اپنے لئے کی ہے تواس لئے اصولی طورپرباقی تعمیرکے مالک آپ  ہیں اوراپنی تعمیراکھاڑنےکا حق رکھتے ہیں،چونکہ اس طرح کرنے میں فریقین کاغیرمعمولی نقصان ہے،اس لئے مناسب یہ ہے کہ باہمی رضامندی سے ان تعمیرات کی مناسب قیمت لگاکر آپ وصول کرلیں اوراس کے بعدمذکورہ تعمیرات کوشرعی حصوں کے مطابق تقسیم کرلیاجائے۔</p><p>بہن کی شادی پراخراجات کرتے وقت بہن کویہ بتادیاگیاتھاکہ ترکہ میں جوحصہ بنتاہے اس کے دستبردارہونے کے بدلہ میں ہے اوربہن  اس پراضی تھی(جیساکہ سوال میں درج ہے) تواس صورت میں اس بہن کاحصہ ختم ہوگیاہے اوراس کے حصہ کے مالک آپ ہیں۔</p><p>جس کنواری بہن کاانتقال ہواہے تواس کاترکہ اس وقت موجودزندہ بہنوں اورآپ(بھائی) کے درمیان تقسیم ہوگا،آپ کوبہن کادوگناملے گا۔</p><h6 class=""has-text-align-right"">حوالہ جات</h6><h5><h5>فی رد المحتار (ج 2 / ص 208):</h5>
<h5>ولو قال: تركت حقي من الميراث أو برئت منها ومن حصتي لا يصح وهو على حقه، لان الارث جبري لا يصح تركه۔</h5>
<h5>وفی درر الحكام في شرح مجلة الأحكام (ج 8 / ص 393):</h5>
<h5> إذا رفع البناء في هذا الحال قبل القسمة يبطل حق الباني بالكلية، أما إذا قسم فيكون قد حوفظ على حقه في المقدار الذي أصاب حصته۔</h5>
<h5>وفی درر الحكام في شرح مجلة الأحكام (ج 9 / ص 170):</h5>
<h5>الاحتمال الثاني : إذا عمر أحد الشريكين المال المشترك للشركة بدون إذن الشريك كان متبرعا كما سيبين في المادة ( 1131 ) .</h5>
<h5>الاحتمال الثالث :إذا عمر أحد الشريكين المال المشترك بإذن الشريك الآخر أي أن تكون التعميرات الواقعة للمعمر وملكا له فتكون التعميرات المذكورة ملكا للمعمر ويكون الشريك الآخر قد أعار حصته لشريكه .انظر المادة ( 831 ) وشرح المادة ( 906 )</h5>
<h5> الاحتمال الرابع : إذا عمر أحد الشريكين المال المشترك بدون إذن شريكه على أن يكون ما عمره لنفسه فتكون التعميرات المذكورة ملكا له وللشريك الذي بنى وأنشأ أن يرفع ما عمره من المرمة الغير المستهلكة .</h5>
<h5>وفی تنقيح الفتاوى الحامدية (ج 6 / ص 1):</h5>
<h5>المستأجر إذا عمر في الدار المستأجرة عمارات بإذن الآجر يرجع بما أنفق وإن لم يشترط الرجوع صريحا۔</h5>
<h5>وفی تنقيح الفتاوى الحامدية (ج 3 / ص 154):</h5>
<h5> إذا عمر المستأجر بإذن القيم يرجع عليه مطلقا إلا إذا كانت العمارة يرجع معظم منفعتها على المستأجر فلا يرجع إلا إذا شرط الرجوع۔</h5>
<h5>وفی رد المحتار (ج 23 / ص 327):</h5>
<h5>( أخرجت الورثة أحدهم عن ) التركة وهي ( عرض أو ) هي ( عقار بمال ) أعطاه له ( أو ) أخرجوه ( عن ) تركة هي ( ذهب بفضة ) دفعوها له ( أو ) على العكس أو عن نقدين بهما ( صح ) في الكل صرفا للجنس بخلاف جنسه ( قل ) ما أعطوه ( أو كثر ) لكن بشرط التقابض فيما هو صرف ( وفي ) إخراجه عن ( نقدين ) وغيرها بأحد النقدين لا يصح ( إلا أن يكون ما أعطي له أكثر من حصته من ذلك الجنس ) تحرزا عن الربا ، ولا بد من حضور النقدين عند الصلح وعلمه بقدر نصيبه شرنبلالية وجلالية ولو بعرض جاز مطلقا لعدم الربا۔</h5>
</h5><p>محمد اویس</p><p>دارالافتاء جامعة الرشید کراچی</p><p>      ۱۱/صفر۱۴۴۶ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",13901,jameya-tur-rasheed,میراث کے مسائل,میراث کے متفرق مسائل
