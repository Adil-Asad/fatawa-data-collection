issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-09-19,https://almuftionline.com/2023/09/19/11234/,بیوی کی دھمکی سے  طلاق نامہ پر دستخط کرنے کا حکم,<p>عرض یہ ہے کہ میں  محمد ........ جو لیاقت آباد میں رہائش پذیر ہوں ۔میرا نکاح زینب (فرضی نام ) کے ساتھ 06دسمبر 2020کو ہوا تھا۔ حق مہر 1لاکھ مقرر کیا گیا تھا ۔ جو کہ اس وقت ادا نہیں کیا گیا تھا اور ابھی تک ادا نہیں کیا گیا ہے۔</p><p>شروع شروع میں میری ازدواجی زندگی اچھی گزر رہی تھی، وقت کے ساتھ ساتھ انسان کی اچھی یا بری عادتیں بھی سامنے آتی ہیں،جس میں سب سے بری عادت ان کا شدید غصہ ہے، جس کی وجہ سے مجھے تین سے چار سالوں کے درمیان بہت تکالیف کا سامنا کر نا پڑا، اس میں میری اپنی کئی غلطیاں تھیں، جس کا مجھے بھی احساس ہوتا تھا، میں ان کو سمجھاتا تھا، میری جو عادتیں بری ہیں وہ میں ٹھیک کر لوں گا ، لیکن ان کو یہ بات سمجھ میں نہیں آتی تھی اور کہتی تھی کہ آپ ہو ہی اسی طرح کے انسان ۔</p><p>میری بیوی شادی سے پہلے جاب کرتی تھی اور ایک اچھے عہدے پر فائز تھی تو شاید ان کو گھر میں روک ٹوک بہت بری لگتی تھی، پھر سب چیزیں درست ہوجاتی تھی، خیر گزشتہ 8ماہ قبل گھر میں شدید جھگڑا ہوا انہوں نے طلاق کا مطالبہ کیا، پر اس وقت حق مہر نہ ہونے کی وجہ سے میں نے اس وقت کوئی قدم نہیں اٹھایا اس دوران انہوں نے تھانے میں میری رپورٹ لکھوائی تھی کہ یہ انسان مجھے مارتا پیٹتا ہے، اس وقت میں کافی دباؤ میں اور عزت کی وجہ سے خاموش ہوگیا تھا، اس کی وجہ یہ تھی کے گھر پر پولیس موبائل آئی تھی، تھا نے لے جانے کے لیے جو کہ انہوں نےپہلے جا کر رپورٹ کروا دی تھی اس وجہ سے موبائل آئی تھی اور ایک ڈر یہ بیٹھ گیا تھا کہ اگر میں نے طلاق کا اراداہ کیا تو ایسا نہ ہو کہ یہ مجھے نقصان پہنچائیں، اس وجہ سے میں کچھ نہیں کرپارہا تھا پھر میں نے ان کو سمجھایا پھر سب چیزیں صحیح ہوتی رہیں، نوک جھونگ انکی ہمیشہ سے رہتی تھی۔</p><p>11ستمبر 2023کو 6دن پہلے میری بیوی نے کسی بات پر جھگڑا کیا، جب کہ میں ان کو آگاہی دے رہا تھا کہ خاموش ہوجاؤکوئی بات نہیں کرو اس وقت مجھے بہت غصہ آیا ہوا تھا میں نے ان کے منہ پر ایک تھپڑ مارا، جس پر یہ آپے سے باہر ہوگئی اور مجھے کورٹ جانے کے لیے مجبور کیا گیا کہ ان کو خلع لینی ہے اس وقت بھی میں نے سمجھایا، آج مت چلو کل چلنا، اس لیے کہا؛ تاکہ ان کا غصہ اتر جائے اور کورٹ جانے کی ضد نہ کریں، لیکن ان کو نہیں سمجھ آیا،  وہ اپنی ضد پر اڑی رہیں، اس وجہ سے میں اپنی بیوی کے ساتھ سٹی کورٹ گیا اس نیت سے کہ یہ خلع لینا چا ہ رہی ہیں، میرا طلاق دینے کا کوئی ارادہ نہیں تھا وہاں گئے تو معاملات کچھ اور سامنے آئے جب وکیل سے بات چیت ہوئی انہوں نے کہا کہ خلع فور اً نہیں ہوتا، کیس کیا جائے گا تووکیل نے اپنی طرف سے میری بیوی کو مشورہ دیا کہ باہمی رضا مندی سے طلاق ہوجائے گی اور حق مہر بھی آپ معاف کررہی ہیں بس آپ لو گ یہ کرسکتے ہیں، کیونکہ یہ معاملہ طلاق کا ہی تھا میں نے صاف انکار کیا۔بیوی نے کہاکہ اگر دستخط نہیں کئے تو تمہارے ساتھ بہت برا ہوگا، مجھے دو گھنٹے لگ گئے تاکہ معاملہ تھوڑا ٹھنڈا ہوجائے اور ہم گھر چلے جائے پر ایسا نہیں ہوا ٹائم جتنا گزرتا رہا، ان کی بد تمیزیاں اور بڑھتی چلی گئیں اور دھمکی دی گئی اس وجہ سے مجبور ہو کر میں نے کسی اور نیت سے دستخط کردیے ۔اوردو دن بعد میری بیوی کو بھی احساس ہو ا میں اپنی بیوی سے بہت پیار کرتا ہوں یہ جانتے ہوئے بھی کہ ان کو شدید غصہ آتا ہے ۔</p><p>میں نے مفتی طارق مسعود صاحب کا بیا ن سنا تھا جس میں انہوں نے یہی کہا کہ زبردستی طلاق نامہ پر دستخط کروائیں تو طلاق واقع نہیں ہوتی، اس کے لیے شوہر کو زبان سے کہنا لازم ہوتا ہے بس اسی امید پر میں فتویٰ لے رہا ہوں کہ قرآن و حدیث کی روشنی میں کوئی گنجائش نکل سکے تو رہنمائی کردیں میری بیوی کو بھی اب شدت سے احساس ہوگیا ہے۔طلاق نامہ سوال کےساتھ منسلک ہے۔</p><p><strong>وضاحت: </strong>سائل نے بتایا کہ میں نے بیوی کا حق مہر نہیں دیا اور میں اس کا ایک لاکھ چالیس ہزار روپیہ کا مقروض بھی ہوں اور وہ یہ کہہ رہی تھی کہ اگر آپ نے دستخط نہ کیے تو میں اپنے بھائیوں کو بلاؤں گی اور اس کے بھائی پہلے بھی ایک مرتبہ مارنے کے لیے مجھ پر ہاتھ اٹھا چکے ہیں، اس لیے مجھے اندیشہ تھا کہ طلاق نامے پر دستخط نہ کرنے کی صورت میں وہ اپنے بھائیوں اور موبائل پولیس کو بلامیری بے عزتی اورنقصان پہنچائےگی، کیونکہ ایک مرتبہ پہلے بھی وہ میرے خلاف پولیس کو بلا چکی ہے۔ اگرچہ اب اس کو احساس ہے اور اس کا میرے پاس میسج آیا ہے کہ ہم صلح کر لیتے ہیں۔ البتہ اگر میں اس کا حق مہر دے چکا ہوتا اور اس کا مقروض نہ ہوتا تو میں دستخط کرنے میں اتنا نہ گھبراتا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کی گئی تفصیل کے مطابق طلاق نامہ پر دستخط کرتے وقت آپ پربالفعل کسی قسم کازوراور جبر نہیں تھا، بلکہ صرف بیوی کی طرف سے بھائیوں اور پولیس کے ذریعہ وباؤ ڈالے جانے کا خطرہ لاحق تھا، جبکہ اس میں یہ احتمال بھی تھا کہ آپ کی بیوی ایسا نہ کرتی، کیونکہ آپ نے سوال میں ذکر کیا کہ میری بیوی غصہ اتر جانے کے بعد نارمل ہو جاتی ہےاور اپنے کیے پر افسوس بھی کرتی ہے، جیسا کہ اب وہ طلاق نامہ پر دستخط کروانے کے باوجود آپ کو صلح کرنے کا کہہ رہی ہے۔اس لیے صرف اپنے گمان کے مطابق بیوی کی دھمکی کو حقیقت پر محمول کرکے  اکراہ اور زبردستی قرار دینا مشکل ہے۔</p><p>دوسری بات یہ کہ اگر اس کو اکراہ تسلیم بھی کیا جائے تو بھی چونکہ آپ اپنی بیوی کے حق مہر اور دیگر رقم کے مقروض تھے اس لیے آپ کو اس کی طرف سے نقصان پہنچائے جانے کا خطرہ تھا، اگر آپ نے حق مہر ادا کیا ہوتا اور اپنی بیوی کے مقروض نہ ہوتے تو آپ کو اس قدر خطرہ لاحق نہ ہوتا،( جیسا کہ سوال کےآخر میں آپ نے ذکر کیا ہے)جبکہ اصولی طور پر حق مہر اور قرض کی ادائیگی شرعاً بہرصورت آپ کے ذمہ لازم ہے اور اپنا حق وصول کرنے کے لیے دباؤ ڈالنا آپ کی بیوی کا شرعی حق ہے،اس لیے یہ اپنے حق کی وصولی پر اکراہ (زوروزبردستی) شمار ہو گا،  نہ کہ طلاق پر اکراہ۔ گویا کہ آپ نے بیوی کی طرف سے حق مہر کی معافی اور فی الحال قرض کے مطالبہ سے بچنےکے لیے دستخط کیے تھے۔</p><p>لہذاآپ کے طلاق نامہ پر دستخط کرنے کی وجہ سے آپ کی بیوی پر تین طلاقیں واقع ہوکر حرمتِ مغلظہ ثابت ہو چکی ہے اوراس کی طرف سےحق مہر معاف ہو چکا ہے، کیونکہ یہ درحقیقت طلاق علی المال کی صورت ہے، لہذا اب بیوی شرعاً حق مہر کا مطالبہ نہیں کر سکتی، البتہ قرض کے مطالبے کا اس کو حق حاصل ہے، باقی نکاح کا  حکم یہ ہے کہ موجودہ صورتِ حال میں رجوع یا دوبارہ نکاح نہیں ہو سکتا، البتہ اگر عورت عدت گزارنے کے بعد کسی اور شخص سے نکاح کرے اور وہ اس کے ساتھ ہمبستری بھی کرلے،  پھر وہ شخص اپنی مرضی سے طلاق دیدے یا وہ فوت ہو جائے تو اُس شخص کی عدت گزارنے کے بعد فریقین باہمی رضامندی سے گواہوں کی موجودگی میں نئے مہر کے ساتھ دوبارہ نکاح کر سکتے ہیں، ورنہ نہیں۔  </p><h6 class=""has-text-align-right"">حوالہ جات</h6><h5><h5><strong>اللباب في شرح الكتاب (2/ 4) </strong><strong>المكتبة العلمية، بيروت:</strong>       </h5>
<h5>والكتاب كالخطاب، وكذا الإرسال حتى أعتبر مجلس بلوغ الكتاب وأداء الرسالة.</h5>
<h5> </h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>3/ربیع الاول 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11234,jameya-tur-rasheed,طلاق کے احکام,تین طلاق اور اس کے احکام
2023-09-19,https://almuftionline.com/2023/09/19/11233/,منگنی ہو جانے کے بعد لڑکے لڑکی کا موبائل پر بات چیت کرنا,<p>میرے والدین نے میرے لیے ایک جگہ رشتہ کی بات کی، میرے اصرار پر لڑکی بھی مجھے دکھا دی گئی جو مجھے پسند آئی، میرے والدین نے لڑکی کے والدین سے کہا کہ بچوں کا نکاح کر دیں تو لڑکی والوں نے کہا اب منگنی کی رسم کر لیں، چنانچہ ہماری منگنی ہو گئی، کیا اب ہم دونوں آپس میں موبائل پر بات چیت کرسکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>      شرعی اعتبار سے منگنی کی حیثیت صرف ایک وعدہ کی ہے، اس کی وجہ سے فریقین ایک دوسرے پر حلال نہیں ہوتے، بلکہ بدستور ایک دوسرے کے لیے اجنبی اور حرام ہی رہتے ہیں اور فریقین کا بغیر کسی شرعی عذر کے ایک دوسرے کو دیکھنا، بات چیت کرنا یا خلوت اختیار کرنا شرعا جائز نہیں ہوتا۔ نیز نکاح ہو نے سے پہلے لڑکے اور لڑکی کا آپس میں موبائل وغیرہ بات چیت کرنا بہت سے مفاسد کا ذریعہ بنتا ہے، کیونکہ ایک دوسرے کے مزاج کو نہ سمجھنے کے باعث بعض اوقات غلط فہمیاں پیدا ہو جاتی ہیں، کبھی ایسا بھی ہوتا ہے کہ کوئی ایک فریق اپنی کسی پریشانی یا طبیعت درست نہ ہونے کی وجہ سے فون پر کھل کر بات نہیں رہا ہوتا تو دوسرےفریق کے دل میں اس کے بارے میں خشک مزاج ہونے یا اس طرح کی دیگر باتیں آنا شروع ہو جاتی ہیں، کبھی ایسا ہوتا ہے کہ ایک دوسرے کی طرف سے کسی ہدیے اور تحفے وغیرہ کا مطالبہ ہوتا ہے، جبکہ دوسرا فریق مالی تنگی یا اپنی عزت کی خاطر نکاح سے پہلے ایسا قدم اٹھانے سے گریز کرتا ہے تو اس طرح کی چیزیں بعض اوقات آپس میں نفرت کا سبب بن جاتی ہیں اور اس کا بالآخر نتیجہ منگنی ٹوٹنے کی صورت میں نکلتا ہے۔ اس لیے شریعت کے سنہری اصولوں کے مطابق چلنے کی کوشش کریں اور نکاح ہونے سے پہلے بات چیت وغیرہ سے گریز کریں، انشاء اللہ یہ چیز نکاح کے بعد فریقین کے درمیان محبت والفت اور برکت کا ذریعہ ہو گی۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>3/ربیع الاول 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11233,jameya-tur-rasheed,نکاح کا بیان,نکاح کے جدید اور متفرق مسائل
2023-09-19,https://almuftionline.com/2023/09/19/11247/,اقرار نامے پر جبری دستخط اور عدالتی خلع کا حکم,"<p>گھریلو  ناچاقی کی وجہ سے میری بھابھی میکے گئی۔ تقریباً چار سال وہاں بیٹھی رہی۔ اس کے گھر والوں نے کورٹ جاکر غلط بیانی کی کہ شوہر اس کو اپنی بیوی نہیں مانتا۔ کچھ دنوں بعد کورٹ کی طرف سے پولیس والے لیٹر لائے۔ بھائی  پاؤں ٹوٹنے کی وجہ سے اس دوران گھر پر تھے۔ لڑکی والوں نے اقرار نامہ لکھا تھا جس پر پولیس نے زبردستی بھائی سے دستخط لیے۔ چند دنوں بعد لڑکی کا رشتہ دوسری جگہ کروادیا۔ جب ہم نے پوچھا کہ یہ تو بھائی کے نکاح میں ہے تو انہوں نے کورٹ والا اقرار نامہ دکھایا اور کہا کہ اب طلاق ہوگئی ہے۔ میرے بھائی نے کہا کہ نہ میں نے طلاق دی ہے اور نہ مجھے اس اقرار نامے کا پتہ ہے۔</p><p>تنقیح1  : جس اقرار نامے پر سائل کے بھائی سے جبری دستخط لیے،  اس کی عبارت یہ ہے:</p><p>"" امروز <span dir=""LTR"">14,07,2022</span> کے بعد میرا اپنی سابقہ بیوی سے کوئی تعلق رشتہ نہیں ہےاور اس کے ہر قول و فعل کا وہ خود ذمہ دارہوگی میری طرف سے میرے نکاح سے فارغ ہے۔ بنا کسی دباؤ کے دستخط کررہاہوں۔""</p><p>تنقیح2 : سوال کے ساتھ بھیجے گئے عدالتی کاروائی کے کاغذات کی لکھائی اتنی دھندلی ہے کہ پڑھنا مشکل ہے۔ سائل سے رابطہ ہوا مگر وہ صحیح کاغذات فراہم نہ کرسکا اور معذرت کرلی۔البتہ اتنی بات کاغذات سے یقینی طور پر معلوم ہوئی کہ عدالت نے بیوی کے حق میں خلع کا فیصلہ کرکے ڈگری جاری کی ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کی گئی تفصیل کے مطابق خلع کے عدالتی فیصلے سے شوہر اور نہ اس کا وکیل باخبر تھا اور  عدالت کی طرف سے جاری شدہ فیصلہ پر شوہر نے  دستخط بھی نہیں کیے، لہذا اگر شوہر نے ابھی تک زبان سے اس فیصلے پر رضامندی کا اظہار  نہیں کیا ہے تو اس صورت میں عدالت کی طرف سے جاری کردہ خلع کا یک طرفہ فیصلہ شرعاً معتبر نہیں، کیونکہ خلع کے شرعاً درست ہونے کے لیے فریقین کی باہمی رضامندی کا ہونا ضروری ہے، جبکہ مذکورہ صورت میں شوہر کی طرف  سے رضامندی نہیں پائی گئی، نیز منسلکہ فیصلہ میں فسخِ نکاح کی وجوہ میں سے کوئی وجہ بھی موجود نہیں، اس لیے اس فیصلہ کو تنسیخِ نکاح پر بھی محمول نہیں کیا جا سکتا۔ شوہر کا طلاق کے اقرار نامے پر دستخط کرنے سے بھی کوئی طلاق واقع نہ ہوئی  کیونکہ پولیس نے جبراً  دستخط لیے ہیں  جس پر شوہر کسی صورت راضی نہیں تھا۔ لہٰذا سائل کے بھائی اور بھابھی بدستور میاں بیوی ہیں۔ بیوی کا دوسری جگہ نکاح کرنا ناجائز و حرام ہے۔ دوسری جگہ نکاح منعقد نہیں ہوا۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (3/ 440) دار الفكر-بيروت<span dir=""LTR"">:</span></h5>
<h5>في التتارخانية وغيرها: مطلق لفظ الخلع محمول على الطلاق بعوض؛ حتى لو قال لغيره اخلع امرأتي فخلعها بلا عوض لا يصح (قوله: أو اختلعي إلخ) إذا قال لها اخلعي نفسك فهو على أربعة أوجه: إما أن يقول بكذا فخلعت يصح وإن لم يقل الزوج بعده: أجزت، أو قبلت على المختار؛ وإما أن يقول بمال ولم يقدره، أو بما شئت فقالت: خلعت نفسي بكذا، ففي ظاهر الرواية لا يتم الخلع ما لم يقبل بعده۔</h5>
<h5>أحكام الأحوال الشخصية في الشريعة الإسلامية (ص: 165)</h5>
<h5>وأما القاضي فلا يطلق الزوجة بناء على طلبها إلا في خمس حالات: التطليق لعدم الإنفاق، والتطليق للعيب و التطليق للضرر، والتطليق لغيبة الزوج بلا عذر، والتطليق لحبسه<span dir=""LTR"">.</span></h5>
<h5>المبسوط للسرخسي (6/ 173)</h5>
<h5>(قال): والخلع جائز عند السلطان وغيره؛ لأنه عقد يعتمد التراضي كسائر العقود، وهو بمنزلة الطلاق بعوض، وللزوج ولاية إيقاع الطلاق، ولها ولاية التزام العوض، فلا معنى لاشتراط حضرة السلطان في هذا العقد.</h5>
<h5>الدر المختار وحاشية ابن عابدين (رد المحتار) (6/ 132)</h5>
<h5>(أمر السلطان إكراه وإن لم يتوعده، وأمر غيره لا إلا أن يعلم المأمور بدلالة الحال أنه لو لم يمتثل أمره يقتله أو يقطع يده أو يضربه ضربا يخاف على نفسه أو تلف عضوه) منية المفتي، وبه يفتى.</h5>
<h5>مجمع الضمانات (ص: 158)</h5>
<h5>والذي يضمن بالأمر السلطان، أو المولى إذا أمر قنه وفيه عن الذخيرة ضمن الآمر لو سلطانا لا لو غيره إذ أمر السلطان إكراه إذ المأمور يعلم عادة أنه يعاقبه إن لم يمتثل أمره بخلاف غير السلطان فيضمن السلطان لا مأموره، وفيه عن السير الكبير أن مجرد أمر الإمام ليس بإكراه لو كان المأمور لا يخاف منه لو لم يمتثل أمره وفيه ومن الناس من جعل مجرد أمره إكراها، ولو كان المأمور لا يخاف منه لو لم يمتثل وذكر في الأشباه أن الأب أيضا يضمن بأمر ابنه.</h5>
</h5><p>عنایت اللہ عثمانی</p><p>دارالافتا ءجامعۃالرشید کراچی</p><p>01/ربیع الاول/ 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",11247,jameya-tur-rasheed,طلاق کے احکام,خلع اور اس کے احکام
2023-09-19,https://almuftionline.com/2023/09/19/11248/,SRA اپلیکیشن میں سرمایہ کاری کا حکم,"<p><span dir=""LTR"">SRA</span> کے نام سے نیٹ پر ایک اپلیکیشن ہے، جس میں سب سے پہلے 100 ڈالر جمع کرنے ہوتے ہیں۔ پھر روزانہ کی بنیاد پر اس میں دس یا بارہ اشتہارات آتے ہیں، جسے دیکھ کر روزانہ آپ کے اکاؤنٹ میں دو ڈالر جمع ہوتے ہیں۔ اس طرح اگر کسی نے شروع میں دوسو ڈالر انویسٹ کیے تو پھر اس کو روزانہ کی بنیاد پر 4 سے 5 ڈالر ملتے ہیں۔ یہ کمائی حلال ہے یا حرام؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں مذکور کام میں مندرجہ ذیل مفاسد پائے جاتے ہیں<span dir=""LTR"">:</span></p><ol>
<li>اشتہارات دیکھنے کا کام اجارہ (ملازمت) کا فعل ہے جس میں اشتہار دیکھنے والے کو اشتہار دیکھنے کی اجرت دی جاتی ہے۔ یہ کوئی ایسی منفعت نہیں جو اصلاً مقصود ہو اور شرعاً اس کی اجرت لی جا سکے۔ اس کے برعکس یہ کام جعل سازی کے لیے اکثر استعمال ہوتا ہے، مثلاً کمپنیاں اشتہار بازی<span dir=""LTR""> (Advertisement) </span>اس لیے  کرتی ہیں کہ ان کی مصنوعات کی فروخت میں اضافہ ہو سکے،  جبکہ یہاں کسی کمپنی کو یہ ظاہر کیا جاتا ہے کہ اس کی پراڈکٹ یا ایپلیکیشن تک اتنے لوگوں کی رسائی ہے حالانکہ وہ لوگ اپنے معاوضے کے لیے اشتہار دیکھ رہے ہوتے ہیں۔ اسی طرح یوٹیوب چینل پر غلط طریقے سے ویورز لا کر یو ٹیوب، گوگل ایڈسینس اور اشتہار دینے والی کمپنیوں کو بھی دھوکہ دیا جاتا ہے۔ لہذا شرعاً یہ کام کرنا اور اس کی اجرت لینا درست نہیں ہے۔</li>
<li>اشتہارات دیکھنے کے کام کے لیے پیکج (مذکورہ سوال میں سو یا دو سو ڈالر کی انویسٹمنٹ کرنا)خریدا جاتا ہے جو حقیقتاً اجارے (ملازمت) کے حق کو خریدنا ہے۔ یہ حق مجرد کی بیع ہے یعنی بلا کسی عوض ادائیگی کی ایک صورت ہے اور اکل بالباطل اور رشوت کے زمرے میں آتی ہے۔ یہ جائز نہیں  ہے اور اس لیے اس سے اجتناب لازم ہے۔</li>
<li>کمیشن  دینے کا جو طریقہ عموماً استعمال ہوتا ہے اسےملٹی لیول مارکیٹنگ کہتے ہیں۔ اس کا حکم یہ ہے کہ چونکہ کمپنی کا افراد کے ساتھ بنیادی معاملہ ہی درست نہیں ہے لہذا اس میں کسی کو شامل کروانا اور اس کی اجرت وصول کرنا بھی جائز نہیں ہے۔</li>
</ol><p>مندرجہ بالا تفصیل کی روشنی میں اشتہارات کے پیکجز خریدنا، اشتہارات دیکھنا اور اس کام میں مزید ممبر بنانا جائز نہیں ہے اور اس کی اجرت بھی شرعاً درست نہیں ہے۔(ماخذ؛ فتویٰ  نمبر <span dir=""LTR"">73417</span>)</p><h6 class=""has-text-align-right"">حوالہ جات</h6><h5><h5>مجلة مجمع الفقه الإسلامي، مقالة الشيخ محمد تقي العثماني، <span dir=""LTR"">5/1931)</span>):</h5>
<h5>ومقتضى هذين التعريفين أن المال مقصور على الأعيان المادية، فلا يشمل المنافع والحقوق المجردة، ولذلك صرح الفقهاء الحنفية بعدم جواز بيع المنافع والحقوق المجردة، وقد صرحوا بأن بيع حق التعلي لا يجوز<span dir=""LTR"">.</span></h5>
<h5>الدر المختار و حاشية ابن عابدين، <span dir=""LTR"">6/4</span>، ط: دار الفكر:</h5>
<h5> قال الحصكفي ؒ: ""وشرعا (تمليك نفع) مقصود من العين (بعوض) حتى لو استأجر ثيابا أو أواني ليتجمل بها أو دابة ليجنبها بين يديه أو دارا لا ليسكنها أو عبدا أو دراهم أو غير ذلك لا ليستعمله بل ليظن الناس أنه له فالإجارة فاسدة في الكل، ولا أجر له لأنها منفعة غير مقصودة من العين بزازية<span dir=""LTR"">.""</span></h5>
<h5>علق عليه ابن عابدين ؒ: ""(قوله مقصود من العين) أي في الشرع ونظر العقلاء، بخلاف ما سيذكره فإنه وإن كان مقصودا للمستأجر لكنه لا نفع فيه وليس من المقاصد الشرعية، وشمل ما يقصد ولو لغيره لما سيأتي عن البحر من جواز استئجار الأرض مقيلا ومراحا، فإن مقصوده الاستئجار للزراعة مثلا، ويذكر ذلك حيلة للزومها إذا لم يمكن زرعها تأمل<span dir=""LTR"">.""</span></h5>
</h5><p>عنایت اللہ عثمانی</p><p>دارالافتا ءجامعۃالرشید کراچی</p><p>02/ربیع الاول/ 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",11248,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے جدید مسائل
2023-09-19,https://almuftionline.com/2023/09/19/11249/,عدالتی خلع کا حکم,<p>ایک خاتون نے فیملی کورٹ بٹگرام سے خلع کی ڈگری لی ہے۔ یہ ڈگری عدالت نے اس خاتون کواس کے والدین، شوہر اور شوہرکے والدین کی موجودگی میں فریقین کے بیانات سننے کے بعد نکاح کو فسخ کرکے جاری کی ہے۔ سوال یہ ہے کہ مذکورہ بالا صورت میں آسیہ بی  بی کا نکاح شرعاً فسخ ہوا ہے اور کیا وہ دوسری جگہ شادی کرسکتی ہے یا نہیں؟(بتغییریسیر:نام حذف)</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جواب سے پہلے چند باتیں ذہن نشین کرلیں:</p><p>نکاح کو ختم کرنے کا سب سے بہتر طریقہ تو یہ ہے کہ کسی مناسب طریقے سے کوشش کرکے شوہر کو طلاق دینے پر آمادہ کیا جائے،اگر وہ بغیر عوض کے طلاق دینے پر آمادہ نہ ہو تو پھر کسی عوض مثلا مہر وغیرہ کے بدلے اس سے خلع لینے کی کوشش کرلی جائے،اگرچہ شوہر کے قصوروار ہونے کی صورت میں اس کے لئے طلاق کے بدلے کوئی عوض لینا جائز نہیں،پھر اگر شوہر نہ طلاق دینے پر آمادہ ہو اور نہ خلع پراور نہ ہی بیوی کو ساتھ رکھ کر مارپیٹ، ستم و زیادتی اور تشدد سے باز آنے کے لیے تیار ہو، تو ایسے میں ظلم و تشدد کی بنیاد پر فسخ نکاح کا مقدمہ دائر کرنا جائز ہے، لیکن ایسی صورت میں یہ ضروری ہوگا کہ عدالت میں دو گواہوں سے اپنے دعوی کو ثابت کردیا جائے۔  اس طرح گواہوں کے ذریعہ اپنا دعوی ثابت کرنے کے بعد اگر قاضی یا عدالت فسخ نکاح کا فیصلہ کردے تو وہ فیصلہ نافذ ہوگا اور عدت گزارنے کے بعد عورت دوسری جگہ نکاح کرنے میں آزاد ہوگی لیکن اگر عورت نے گواہوں کے ذریعہ شوہر کا جرم ثابت نہیں کیا یا وہ جرم اس درجہ کا نہ ہو جس سے عدالت کو نکاح فسخ کرنے کا اختیار حاصل ہوتا ہو تو اس طرح کی عدالتی خلع کی کوئی شرعی حیثیت نہیں ہوگی۔</p><p>صورت مسئولہ میں اگر شوہر قصور وار تھا اور اس کا قصور اس قدر تھا کہ اس کی بنیاد پر خلع کا مقدمہ درج کرنا جائز تھا، یعنی ناقابل برداشت مار پیٹ کرتا تھا، واجب نان و نفقہ نہیں دیتا تھا، علاج کے لیے مہلت دینے کے باوجود عورت کی جنسی خواہش کو پورا نہیں کرسکتا تھا وغیرہ، خلع لیتے وقت آسیہنے مذکورہ بالا طریقہ کار کو اپنایا تھا، یعنی گواہوں کے ذریعے شوہر کا جرم ثابت بھی کیا اور عدالت نے محض بیوی کے بیان پر فیصلہ نہیں سنایا، تو پھر عدالت کا یہی فیصلہ فسخ نکاح شمار ہوگا، جس کی وجہ سے آسیہ کا نکاح ختم تصور ہوگا ۔ اس صورت میں عدت گزارنے کے بعد وہ دوسری جگہ نکاح کرسکتی ہے۔ اور اگر شوہر کے خلاف دعوی کو عدالت میں گواہوں سے ثابت نہیں کیا گیا اور عدالت نے محض بیوی کے دعوی پر خلع کی ڈگری دی ہے تو عدالت کے یک طرفہ ڈگری جاری کرنے کا کوئی اعتبار نہیں، آسیہ کا نکاح باقی ہے کسی جگہ نکاح نہیں کرسکتی،  البتہ اگر شوہر یہ جانتے ہوئے کہ یہ خلع کی ڈگری ہے اور دلی رضامندی سے اس پر دستخط کردے تو یہ خلع یا عدالتی ڈگری معتبر ہوگی اور آسیہ کودوسری جگہ نکاح کرنے کی اجازت ہوگی۔</p><h6 class=""has-text-align-right"">حوالہ جات</h6><h5><h5>أحكام الأحوال الشخصية في الشريعة الإسلامية (ص: 165)</h5>
<h5>وأما القاضي فلا يطلق الزوجة بناء على طلبها إلا في خمس حالات: التطليق لعدم الإنفاق، والتطليق للعيب و التطليق للضرر، والتطليق لغيبة الزوج بلا عذر، والتطليق لحبسه<span dir=""LTR"">.</span></h5>
<h5>الدر المختار وحاشية ابن عابدين (رد المحتار)<span dir=""LTR""> (3/ 439)</span></h5>
<h5>الخلع (هو) لغة الإزالة، وشرعا كما في البحر (إزالة ملك النكاح المتوقفة على قبولها بلفظ الخلع أو ما في معناه).وأما ركنه فهو كما في البدائع: إذا كان بعوض الإيجاب والقبول لأنه عقد على الطلاق بعوض، فلا تقع الفرقة، ولا يستحق العوض بدون القبول<span dir=""LTR"">.</span></h5>
<h5>حاشية ابن عابدين (3/ 498)</h5>
<h5> قوله ( وإلا بانت بالتفريق ) لأنها فرقة قبل الدخول حقيقة فكانت بائنة ولها كمال المهر وعليها العدة لوجود الخلوة الصحيحة ,بحر , قوله ( من القاضي إن أبى طلاقها ) أي إن أبى الزوج لأنه وجب عليه التسريح بالإحسان حين عجز عن الإمساك بالمعروف فإذا امتنع كان ظالما فناب عنه وأضيف فعله إليه</h5>
<h5>المبسوط للسرخسي (6/ 173)</h5>
<h5>(قال): والخلع جائز عند السلطان وغيره؛ لأنه عقد يعتمد التراضي كسائر العقود، وهو بمنزلة الطلاق بعوض، وللزوج ولاية إيقاع الطلاق، ولها ولاية التزام العوض، فلا معنى لاشتراط حضرة السلطان في هذا العقد.</h5>
</h5><p>عنایت اللہ عثمانی عفی اللہ عنہ</p><p>دارالافتا ءجامعۃالرشید کراچی</p><p>02/ربیع الاول/ 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",11249,jameya-tur-rasheed,طلاق کے احکام,خلع اور اس کے احکام
2023-09-19,https://almuftionline.com/2023/09/19/11401/,قسطوں  کی ادائیگی  میں تاخیر  کی وجہ سے سودا ختم کرنے کاحکم,"<p>فریق  اول محمد ندیم شیخ   ولد  شیخ محمد اسلم تکبیر  پراپرٹی سے  فریق دوم مسمیان سیف  الرحمن ولد خلیل الرحمن  ،مجیب  الرحمن ولد محمد  فاضل ،دارالامین  صاحب  نےء<span dir=""LTR"">2012</span>میں پلاٹ خریدا ،پانچ سال  کی قسطوں  پر  ہرماہ  کی 10 تاریخ  تک قسط جمع کروانی ضروری تھی ،اور  معاہدہ میں  لکھا ہوا  ہے جو شخص  مسلسل  تین قسطیں  شارٹ  کرے گا  ،اس کامعاہدہ ختم ہوجائےگا اوراداشدہ  قسطیں  ضبط ہوجائیں گی ،جبکہ  فریق دوم  نے گیارہ سالوں میں تقریبا  آدھی رقم ،قسطوں میں ٹوٹل رقم کے حساب سے  جمع کرائی ہے ، وہ  2017 کے بعدگزشتہ  6سالوں سے باوجود   کئی  بار یا دہا نی کے، قسط کی کوئی  رقم جمع نہیں  کروائی ،اب فریق اول  مالک زمین شیخ محمد   ندیم کہتے ہیں  کہ قسطوں میں جمع شدہ رقم واپس لے لو تمہارا معاہدہ ختم ہوگیا ہے ،جبکہ فریق دوم  سیف الرحمن وغیرہ  کہتے ہیں  کہ   بقایا ساری  قسطیں  یکمشت لے لو  اور   زمین ہمارے نام کردو،اب پوچھنا  یہ ہے کہ   کیا شیخ محمد ندیم   پر  5سال کی  بجائے 11سال بعد  بقایا  رقم  لیکر  زمین  خریدار  کے حوالے کرنا لازم  ہے یا  فریق دوم سیف الرحمن   جمع کردہ قسطیں  واپس لیکر  زمین چھوڑنے کا پابند  ہیں ؟ کیونکہ  اب موجودہ   اور  پہلے کے ریٹ میں  بہت  بڑا فرق ہے ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>قسطوں  پر  بیع تین شرائط  کے ساتھ جائز ہے ، 1۔  مجلس  عقد   میں  فریقیں  کا کسی  ایک قیمت پر اتفاق  ہوجائے 2۔  رقم کی ادائیگی  کی مدت  متعین ہوجائے  3۔  قسطوں  کی ادائیگی میں تاخیر کی صورت  میں قیمت  بڑھانے کی شرط نہ  لگائی جائے۔</p><p>مسئو لہ  صورت میں سوال  کے ساتھ منسلک شرائط نامہ   مذکور ہے  کہ اگر خریدارو عدہ سے منحرف ہوجائے  تو بیعانہ   ضبط ہوجائےگا ،جبکہ  بیعانہ کی رقم ضبط کرنا حرام ہے ، اور دوسری شرط یہ مذکور ہے کہ  مسلسل   تین قسطیں ادا نہ کرنے کی صورت میں پلاٹ کی ملکیت ختم کردیجائےگی۔<span dir=""LTR"">.</span></p><p>یہ دونوں شرائط  مفسد  عقد ہیں ، اگر واقعة  ان دونوں   شرائط کو قبول کرکے  پلاٹ  کی  خریداری کا  معاملہ  ہوا ہے ، جیسا منسلکہ شرائط نامہ مذکور ہے  ،تو   شرعا یہ معاملہ فاسد  ہے ، اس کا  حکم یہ ہے کہ  ثمن کا جتنا حصہ  وصول  کیا گیا  ہے   وہ  مشتری کو واپس کردیا جائے ، اور  معاملے  کو ختم  کردیاجائے ، البتہ باہمی  رضامندی  سے نئی قیمت کے ساتھ  دوبارہ  معاملہ کیاجائے  تو مناسب   ہوگا   تاکہ  مشتری  کے نقصانات کی تلافی ہوسکے ۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (5/ 84)</h5>
<h5>(و) لا (بيع بشرط) عطف على إلى النيروز يعني الأصل الجامع في فساد العقد بسبب شرط</h5>
<h5> (لا يقتضيه العقد ولا يلائمه وفيه نفع لأحدهما أو) فيه نفع (المبيع) هو (من أهل الاستحقاق) للنفع بأن يكون آدميا،</h5>
<h5>قوله ولا بيع بشرط) شروع في الفساد الواقع في العقد بسبب الشرط «لنهيه - صلى الله عليه وسلم - عن بيع وشرط» ، لكن ليس كل شرط يفسد البيع نهر. وأشار بقوله بشرط إلى أنه لا بد من كونه مقارنا للعقد؛ لأن الشرط الفاسد لو التحق بعد العقد، قيل يلتحق عند أبي حنيفة، وقيل: لا وهو الأصح كما في جامع الفصولين لكن في الأصل أنه يلتحق عند أبي حنيفة وإن كان الإلحاق بعد الافتراق عن المجلس، وتمامه في البحر. قلت: هذه الرواية الأخرى عن أبي حنيفة وقد علمت تصحيح مقابلها، وهي قولهما ويؤيده ما قدمه المصنف تبعا للهداية وغيرها، من أنه لو باع مطلقا عن هذه الآجال ثم أجل الثمن إليها صح فإنه في حكم الشرط الفاسد كما أشرنا إليه هناك ثم ذكر في البحر أنه لو أخرجه مخرج الوعد لم يفسد. وصورته كما في الولوالجية قال اشتر حتى أبني الحوائط اهـ.</h5>
<h5>سنن أبي داود (3/ 296)</h5>
<h5>باب في العربان 3502 حدثنا عبد الله بن مسلمة</h5>
<h5>، قال : قرأت على مالك بن أنس أنه بلغه ، عن عمرو بن شعيب ، عن أبيه ، عن جده ، أنه قال : نهى رسول الله صلى الله عليه وسلم عن بيع العربان ، قال مالك : وذلك فيما نرى ، والله أعلم أن يشترى الرجل العبد أو يتكارى الدابة ثم يقول : أعطيك دينارا على أنى إن تركت السلعة أو الكراء فما أعطيتك لك .</h5>
</h5><p>احسان اللہ شائق عفا اللہ عنہ    </p><p>دارالافتاء جامعة الرشید    کراچی</p><p>۲ربیع  الاول ١۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11401,jameya-tur-rasheed,خرید و فروخت کے احکام,دین )معاوضہ جو کسی عقدکے نتیجے میں لازم ہوا(کی خرید و فروخت
2023-09-19,https://almuftionline.com/2023/09/19/11402/,زمین نام کرنے کا حکم,<p>امی نے وفات کے وقت دو ایکڑ دس گُھنٹہ زمین چھوڑی ہےاور وفات کے وقت چار بچے (دو بیٹے اور دو بیٹیاں)  چھوڑے ہیں۔ زمین کی تقسیم کیسی ہوگی۔ واضح رہے کہ نانا اپنی زندگی میں یہ زمین میرے بھائیوں کے نام کرکے گئے ہیں اور کاغذات بھی بنوائی ہے۔</p><p>تنقیح: سائلہ نے بتایا کہ نانا کی صرف ایک ہی بیٹی(یعنی سائلہ کی ماں)  تھی ۔ نانا نے یہ زمین اس بیٹی کے بیٹوں(یعنی سائلہ کے بھائیوں)  کے نام کی ہوئی ہے۔ نواسیوں میں سائلہ اور اس کی دوسری بہن حیات ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>محض کاغذات میں نام لکھوانے کے بجائے نانا نے حقیقتاً اگر  زمین بھائیوں  کو گفٹ کردی تھی اور قبضہ میں دے کر مالکانہ تصرف بھی دے دیا تھا، تو بھائی زمین  کے مالک بن گئے ہیں، زمین والدہ کے ورثاء میں تقسیم نہیں کی جائے گی، اگر گفٹ کرکے باقاعدہ قبضہ نہیں دیا تو محض کاغذات نام کروانے سے زمین بھائیوں  کی نہیں ہوگی، بلکہ والدہ کے شرعی ورثاء میں مندرجہ ذیل جدول کے مطابق تقسیم کردی جائے گی۔(بشرطیکہ نانا کی ایک بیٹی کے سوا اور کوئی وارث نہ ہو۔)</p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:216px"">
<p><strong>ورثاء</strong></p>
</td>
<td style=""width:216px"">
<p><strong>عددی حصے</strong></p>
</td>
<td style=""width:216px"">
<p><strong>فیصدی حصے</strong></p>
</td>
</tr>
<tr>
<td style=""width:216px"">
<p>بیٹا 1</p>
</td>
<td style=""width:216px"">
<p><span dir=""LTR"">2</span></p>
</td>
<td style=""width:216px"">
<p><span dir=""LTR"">33.3333%</span></p>
</td>
</tr>
<tr>
<td style=""width:216px"">
<p>بیٹا 2</p>
</td>
<td style=""width:216px"">
<p><span dir=""LTR"">2</span></p>
</td>
<td style=""width:216px"">
<p><span dir=""LTR"">33.3333%</span></p>
</td>
</tr>
<tr>
<td style=""width:216px"">
<p>بیٹی 1</p>
</td>
<td style=""width:216px"">
<p><span dir=""LTR"">1</span></p>
</td>
<td style=""width:216px"">
<p><span dir=""LTR"">16.6666%</span></p>
</td>
</tr>
<tr>
<td style=""width:216px"">
<p>بیٹی 2</p>
</td>
<td style=""width:216px"">
<p><span dir=""LTR"">1</span></p>
</td>
<td style=""width:216px"">
<p><span dir=""LTR"">16.6666%</span></p>
</td>
</tr>
<tr>
<td style=""width:216px"">
<p><strong>ٹوٹل</strong></p>
</td>
<td style=""width:216px"">
<p><strong>6</strong></p>
</td>
<td style=""width:216px"">
<p><strong><span dir=""LTR"">100%</span></strong></p>
</td>
</tr>
</tbody>
</table><h6 class=""has-text-align-right"">حوالہ جات</h6><h5><h5>الهداية في شرح بداية المبتدي (3/ 222)</h5>
<h5>الهبة عقد مشروع لقوله عليه الصلاة والسلام: ""تهادوا تحابوا"" وعلى ذلك انعقد الإجماع ""وتصح بالإيجاب والقبول والقبض"" أما الإيجاب والقبول فلأنه عقد، والعقد ينعقد بالإيجاب، والقبول، والقبض لا بد منه لثبوت الملك. وقال مالك: يثبت الملك فيه قبل القبض اعتبارا بالبيع، وعلى هذا الخلاف الصدقة. ولنا قوله عليه الصلاة والسلام: ""لا تجوز الهبة إلا مقبوضة"" والمراد نفي الملك، لأن الجواز بدونه ثابت، ولأنه عقد تبرع، وفي إثبات الملك قبل القبض إلزام المتبرع شيئا لم يتبرع به، وهو التسليم فلا يصح۔</h5>
<h5>تسهيل الفرائض (ص: 49)</h5>
<h5>ميراث البنات</h5>
<h5>البنات يرثن تارة بالفرض، وتارة بالتعصيب بالغير.</h5>
<h5>فيرثن بالتعصيب بالغير إذا كان معهن أخوهن، لقوله تعالى: {يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْن} .""النساء: من الآية11"".</h5>
</h5><p>عنایت اللہ عثمانی</p><p>دارالافتا ءجامعۃالرشید کراچی</p><p>02/ربیع الاول/ 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",11402,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2023-09-19,https://almuftionline.com/2023/09/19/11403/,عدالتی خلع لینے کے بعد بیوی کے میراث کا حکم,<p>خلاصہ سوال: چھوٹا بھائی جو 2002ء میں برطانیہ میں ذہنی توازن کھو بیٹھا اور اکثر ہسپتال میں رہنے لگا، صحت کی قدرے بحالی پر اس کی شادی 2006 ء میں کراچی میں ایک خاتون سے کرادی گئی۔ شادی کے دو ڈھائی مہینےبعد وہ واپس برطانیہ چلا گیا اور وہاں جاکر صحت انتہائی خراب ہوئی اور 2010ء سے 2023ء میں انتقال تک مسلسل کیئر سنٹر میں رہا۔ 2016ء میں مارپیٹ، حقوق ادا نہ کرنے اور نان نفقہ نہ دینے کا دعوی کرکے بیوی نے خلع کا مقدمہ دائر کیا ۔ شوہر بیماری کے سبب اس سارے معاملے سے لا علم رہا اور ذہنی توازن کے کھوبیٹھنےکی وجہ سے وکیل بنانے کا بھی اہل نہ رہا۔ عدالت نے یک طرفہ سماعت کی اور خلع کی ڈگری جاری کی۔انتقال کے بعد گھر میں دوبارہ یہ ذکر چل نکلا کہ سات سال پہلے طلاق ہوئی تھی یا نہیں ؟ سوال یہ ہے کہ بھائی کے ترکے کی تقسیم کیسے ہوگی؟ ہم چار بھائی اور دو بہنیں ہیں ، بیوی تو سات سال پہلے خلع لے چکی ہے۔</p><p>وضاحت: اصل سوال ، خلع کی ڈگری اور عدالتی فیصلہ ساتھ لف کیا جاتا ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کی گئی تفصیل کے مطابق شوہر اور نہ اس کا وکیل عدالت میں حاضر ہوا اور  عدالت کی طرف سے جاری شدہ فیصلہ پر شوہر نے  دستخط بھی نہیں کیے، شوہر نے زبان سے اس فیصلے پر رضامندی کا اظہار  بھی نہیں کیا ہے تو اس صورت میں عدالت کی طرف سے جاری کردہ خلع کا یک طرفہ فیصلہ شرعاً معتبر نہیں، کیونکہ خلع کے شرعاً درست ہونے کے لیے فریقین کی باہمی رضامندی کا ہونا ضروری ہے، جبکہ مذکورہ صورت میں شوہر کی طرف  سے رضامندی نہیں پائی گئی۔</p><p>سوال میں شوہر کے ورثاء کا اقرار ہے کہ وہ مریض ہونے کی وجہ سے حقوق زوجیت، نان نفقہ وغیرہ دینے پر قادر نہ تھا تو اگر عورت نے عدالت میں گواہوں سے یا دوسرے کسی ناقابل تردید ثبوت سے شوہر کے یہ امور ثابت کیے تھے تو یہ نکاح فسخ شمار ہوگا اور عورت کو شوہر کی میراث میں کچھ نہیں ملے گا۔ اس صورت میں میراث کی تقسیم ایسے ہوگی کہ اس کے ترکہ کو دس حصوں میں تقسیم کیا جائیگا، دو دو حصے چار بھائیوں کو ملیں گے اور ایک ایک حصہ بہنوں کو۔  اگر عورت نے گواہوں سے یا دوسرے کسی ناقابل تردید ثبوت سے شوہر کے یہ امور عدالت میں ثابت نہیں کیے تھے، عدالت نے محض بیوی کے بیان پر اکتفاء کرکے فیصلہ سنایا تھاتواس فیصلے کا شرعاً کوئی اعتبار نہیں ہوگا۔ نکاح فسخ نہیں ہوگا۔ لہذا فریقین کے درمیان بدستور نکاح شوہر کے انتقال تک قائم شمار کیا جائے گا اور شوہر کے انتقال کی صورت میں بیوی  اس کے شرعی ورثاء میں شمار کی جائے گی اور ترکہ کی تقسیم مندرجہ ذیل جدول کے مطابق ہوگی۔</p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:216px"">
<p><strong>ورثاء</strong></p>
</td>
<td style=""width:216px"">
<p><strong>عددی حصے</strong></p>
</td>
<td style=""width:216px"">
<p><strong>فیصدی حصے</strong></p>
</td>
</tr>
<tr>
<td style=""width:216px"">
<p>بیوی</p>
</td>
<td style=""width:216px"">
<p>10</p>
</td>
<td style=""width:216px"">
<p><span dir=""LTR"">25%</span></p>
</td>
</tr>
<tr>
<td style=""width:216px"">
<p>بھائی1</p>
</td>
<td style=""width:216px"">
<p>6</p>
</td>
<td style=""width:216px"">
<p><span dir=""LTR"">15%</span></p>
</td>
</tr>
<tr>
<td style=""width:216px"">
<p>بھائی 2</p>
</td>
<td style=""width:216px"">
<p>6</p>
</td>
<td style=""width:216px"">
<p><span dir=""LTR"">15%</span></p>
</td>
</tr>
<tr>
<td style=""width:216px"">
<p>بھائی 3</p>
</td>
<td style=""width:216px"">
<p>6</p>
</td>
<td style=""width:216px"">
<p><span dir=""LTR"">15%</span></p>
</td>
</tr>
<tr>
<td style=""width:216px"">
<p>بھائی4</p>
</td>
<td style=""width:216px"">
<p>6</p>
</td>
<td style=""width:216px"">
<p><span dir=""LTR"">15%</span></p>
</td>
</tr>
<tr>
<td style=""width:216px"">
<p>بہن 1</p>
</td>
<td style=""width:216px"">
<p>3</p>
</td>
<td style=""width:216px"">
<p><span dir=""LTR"">7.5%</span></p>
</td>
</tr>
<tr>
<td style=""width:216px"">
<p>بہن 2</p>
</td>
<td style=""width:216px"">
<p>3</p>
</td>
<td style=""width:216px"">
<p><span dir=""LTR"">7.5%</span></p>
</td>
</tr>
<tr>
<td style=""width:216px"">
<p><strong>ٹوٹل</strong></p>
</td>
<td style=""width:216px"">
<p><strong>40</strong></p>
</td>
<td style=""width:216px"">
<p><strong>100٪</strong></p>
</td>
</tr>
</tbody>
</table><h6 class=""has-text-align-right"">حوالہ جات</h6><h5><h5>تسهيل الفرائض (ص: 36)</h5>
<h5>ميراث الزوجة</h5>
<h5>ترث الزوجة من زوجها الربع: إن لم يكن له فرع وارث. وترث الثمن: إن كان له فرع وارث منها أو من غيرها،</h5>
<h5>تسهيل الفرائض (ص: 53)</h5>
<h5>وإن وجد معهن معصب وهو الأخ الشقيق، ورثن معه بالتعصيب، للذكر مثل حظ الأنثيين، لقوله تعالى:</h5>
<h5>{وَإِنْ كَانُوا إِخْوَةً رِجَالاً وَنِسَاءً فَلِلذَّكَرِ مِثْلُ حَظِّ الْأُنْثَيَيْنِ} .""النساء: من الآية176"". وهذه هي الحال التي يرثن فيها بالتعصيب بالغير.</h5>
<h5><span dir=""LTR"">""</span>المبسوط للسرخسي<span dir=""LTR"">"" (6/ 173):</span></h5>
<h5><span dir=""LTR"">""</span>والخلع جائز عند السلطان وغيره؛ لأنه عقد يعتمد التراضي كسائر العقود، وهو بمنزلة الطلاق بعوض، وللزوج ولاية إيقاع الطلاق، ولها ولاية التزام العوض، فلا معنى لاشتراط حضرة السلطان في هذا العقد<span dir=""LTR"">"".</span></h5>
</h5><p>عنایت اللہ عثمانی عفی اللہ عنہ</p><p>دارالافتا ءجامعۃالرشید کراچی</p><p>02/ربیع الاول/ 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",11403,jameya-tur-rasheed,طلاق کے احکام,خلع اور اس کے احکام
2023-09-19,https://almuftionline.com/2023/09/19/11381/,والد صاحب کو گھر میں تنہا چھوڑ کر دوسری جگہ منتقل ہونے کا حکم,<p>ہم پانچ بھائی ہیں، سب بھائی الگ الگ رہتے ہیں، میرے ساتھ والد صاحب بھی رہتے ہیں، گھر بہت چھوٹا ہے، ہمارے بچے بڑے ہیں، ہمیں ازدواجی تعلقات قائم کرنے میں بہت مشکل پیش آتی ہے، بہت دن گزر جاتے ہیں، والد صاحب کسی اور بھائی کے گھر بھی رہنے کو تیار نہیں ہیں، ان کو ہماری پریشانی کا علم بھی ہے، میں نے بھی سمجھانے کی کوشش کی، مگر وہ کہتے ہیں اگر آپ کو پریشانی ہے تو آپ لوگ یہاں سے کسی اور جگہ چلے جائیں، میں اکیلا رہ لوں گا، جبکہ والد صاحب خدمت کے بھی محتاج ہیں، سوال یہ ہے کہ اگر میں والد صاحب کو اس مکان میں تنہا چھوڑ کر اپنی رہائش علیحدہ گھر میں کر لوں تو میں اللہ کے ہاں گناہ گار تو نہیں ہوں گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کی گئی صورتِ حال کے مطابق آپ کے والد صاحب چونکہ خدمت کے محتاج ہیں اور والدین کی خدمت بہت بڑی سعادت کی چیز ہے، جس کے ثمرات آدمی کو دنیا اور آخرت دونوں جگہ حاصل ہوتے ہیں اور والد صاحب کی خدمت کو چھوڑنا بدنصیبی کی بات ہے، کیونکہ والدین بچپن میں جس طرح محنت ومشقت اور قربانی دے کر بچوں کو پالتے ہیں آدمی ساری زندگی ان کے اس احسان کا بدلہ نہیں دے سکتا۔ اس لیے اولاد کی شرعی اور اخلاقی ذمہ داری ہے کہ والدین کی خدمت کو کبھی نہ چھوڑے، بلکہ اس کو اپنے لیے باعث سعادت سمجھ کر بہرصورت ان کی خدمت کرنے کی کوشش کرے۔</p><p>لہذا صورتِ مسئولہ میں آپ کو والد صاحب کو تنہا گھر میں چھوڑ کر دوسری جگہ منتقل نہیں ہونا چاہیے، جہاں تک ازدواجی تعلقات کی بات ہے تو اس مقصد کے لیے آپ کو مناسب تدبیر اختیار کرنی چاہیے، مثلا:</p><ol>
<li>کسی ڈاکٹر سے کہلوا کر ان کو  مناسب وقت تک چہل قدمی کا مشورہ دیں، کیونکہ چہل قدمی خصوصا صبح کے وقت تازہ ہوا میں ہر شخص کی صحت کے لیے بہت اچھی چیز ہے۔</li>
<li>کبھی رشتہ داروں سے ملنے کے لیے بھیج دیں یا دیگر بھائی از خود والد صاحب کو وقتا فوقتاً اپنے ساتھ چند دن کے لیے لے جائیں۔</li>
<li>ہفتہ وار یا وقتا فوقتاً کسی بزرگ کی مجلس یا شب جمعہ پر جانے کی ترغیب دیں اور ان کے ساتھ اپنے کسی بھائی اور بیٹے کو بھیج دیں۔</li>
</ol><p>مذکورہ بالا  اوقات اور اس طرح کی  دیگر تدابیر اختیار کر کے آپ وظیفہٴ زوجیت ادا کر سکتے ہیں۔</p><p> </p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>3/ربیع الاول 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11381,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-09-19,https://almuftionline.com/2023/09/19/11286/,ایک شریک کے مرنے کے بعد اس کے بیٹے اور دوسرے شریک کے درمیان اختلاف,<p>ایک شخص نے اپنے بالغ بیٹے کو وصیت کی کہ فلاں کی زرعی اراضی میرے نام ہے؛ کیونکہ وہ مشترکہ خریدی گئی تھی، وصیت کرتے وقت اس شخص کا یہ بیٹا اور وہ دوسرا شراکت دار دونوں موجود تھے۔ بعد میں وہ شخص وفات پاگیا۔ اب مرحوم کا بیٹا وصیت کا اقرار کر رہا ہے، لیکن کہہ رہا ہے کہ میں یہ زمین دے چکا ہوں، جبکہ وہ دوسرا شخص کہتا ہے کہ مجھے زمین نہیں دی، اگر دی ہے تو اس کا کوئی ثبوت تو ہوگا نا ؟ وہ کہاں ہے ؟ ہم پٹواری کے پاس گئے کہ اگر آپ نے زمین دی ہے تو پٹواری کے پاس اس کا اندراج ہونا چاہیے۔ پٹواری نے اپنا رجسٹر دیکھا، اس نے کہا میرے پاس اس بات کا کوئی ریکارڈ نہیں ہے۔ دوسرے شراکت دار کی پانچ (5) کنال زمین اس شخص کے نام پر تھی۔ مرحوم اور دوسرے شراکت دار کے درمیان کوئی رشتہ داری نہیں، نیز جب مرحوم نے دوسرے شراکت دار کی موجودگی میں اپنے بیٹے کو یہ بات بتائی اس وقت وہ ٹھیک اور صحت مند تھا۔  </p><p>اس مسئلے کا جواب دیں؛ تاکہ مرحوم کا بیٹا مطمئن ہوجائے اور دوسرے شخص کی بھی تسلی ہوجائے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر سوال میں ذکر کردہ تفصیل درست ہے تو اگر مرحوم کے بیٹے کے پاس اپنے اس دعویٰ پر (کہ اس نے دوسرے شریک کو اس کی زمین دیدی ہے) دو مرد یا ایک مرد اور دو عورتیں بطورِ گواہ موجود ہوں یا اس کے پاس زمین دینے کی کوئی ایسی معتبر قانونی دستاویز ہو جس میں جعل سازی اور تبدیلی کا امکان نہ ہو تو اس کا دعویٰ ثابت مانا جائے گا۔ لیکن اگر اس کے پاس نہ تو زمین دینے کے گواہ ہوں، نہ ہی کوئی اور قابلِ اعتماد ثبوت ہو تو  پھر دوسرے شریک پر قسم لازم ہوگی، اگر وہ قسم اٹھا کر کہے کہ اس نے مجھے میری زمین نہیں دی تو اس کی بات تسلیم کی جائے گی، اور اگر وہ قسم اٹھانے سے انکار کرے تو پھر مرحوم کے بیٹے کی بات کو درست مانا جائے گا۔  </p><h6 class=""has-text-align-right"">حوالہ جات</h6><h5><h5>الأشباه والنظائر (ص: 76):</h5>
<h5>الأصل بقاء ما كان على ما كان<span dir=""LTR"">………..</span>ومن فروع ذلك : ما لو كان لزيد على عمرو ألف مثلا، فبرهن عمرو على الأداء أو الإبراء، فبرهن على أن له عليه ألفا لم تقبل، حتى يبرهن أنها حادثة بعد الأداء أو الإبراء<span dir=""LTR"">.</span></h5>
<h5>المجلة مع شرحها للعلامة الأتاسي (1/20):</h5>
<h5> <strong>المادة 5: </strong>الأصل بقاء ما كان على ما كان<span dir=""LTR"">.</span></h5>
<h5><strong>الشرح:</strong> یعني أن الذي ثبت علی حال في الزمان الماضي ثبوتا أو نفیا، یبقی علی حاله و لایتغیر ما لم یوجد دلیل یغیره<span dir=""LTR"">.</span> وهذا هو الاستصحاب، مأخوذ من الاستصحاب اللغوي، وهو الملازمة وعدم المفارقة<span dir=""LTR"">.</span></h5>
<h5>المجلة مع شرحها للعلامة الأتاسي (1/218):</h5>
<h5><strong> المادة 77:</strong> البينة لاثبات خلاف الظاهر، واليمين لإبقاء الأصل<span dir=""LTR"">.</span></h5>
<h5><strong>الشرح:</strong> وذلك لأن من یکذبه الظاهر أشد احتیاجا لتقویة کلامه ممن یصدقها لظاهر، والبینات لکونها من کلام غیر الخصمین أقوی حجة من الیمین لکونها من کلام الخصم، أعني المدعی علیه، فجعلت للمدعین، والیمین حجة من یتمسك ببقاء الأصل والظاهر علی حاله، فجعلت للمدعی علیه؛ لأن ظاهر الحال یشهد له<span dir=""LTR"">.</span></h5>
<h5>المجلة مع شرحها للعلامة الأتاسي (5/505):</h5>
<h5><strong>ال</strong><strong>مادة 1774:</strong> الأمين يصدق بيمينه في براءة ذمته، كما إذا ادعى المودع الوديعة، وقال الوديع: أنا رددتها إليك فالقول له مع اليمين، ولكن إذا أراد أن يقيم البينة؛ ليخلص من اليمين، فتسمع بينته<span dir=""LTR"">.</span></h5>
<h5><strong>الشرح:</strong> الأمین أي کل من کان المال في یده أمانة(یصدق بیمینه لا في براءة ذمته) إذا لم یکذبه الظاهر، وإلا فلا بد من البینة<span dir=""LTR"">.</span> کالوکیل والوصي والمتولي والمضارب والشریك والمستعیر والملتقط والمرتهن في الزائد عن مقدار الدین والأجیر الخاص في ما تحت یده<span dir=""LTR"">.</span> والحاصل أن کل من کانت یده ید أمانة ولیس المال مضمونًا علیه، حکمهم کالمودع، یبرأ بما یبرأ به المودع ویضمن بما یضمن به<span dir=""LTR"">………..</span>  الحاصل کما في الأنقرویة: أن المقبوض في ید الوکیل بجهة التوکیل بالبیع والشراء وقبض الدین والعین وقضاء الدین، أمانة بمنزلة الودیعة، فیقبل قوله في ما یدعیه بیمینه، إلا الوکیل بقبض الدین إذا ادعی بعد موت الموکل أنه کان قبضه في حیاته ودفعه إلیه، فإنه لایقبل إلا ببینة؛ لأنه حکی أمرا لایملك استئنافه، و في ما إذا  ادعی بعد موت الموکل أنه اشتری لنفسه وکان الثمن منقودا، وفي ما إذا قال بعد عزله: بعته أمس وکذبه الموکل وفي ما إذا قال بعد موت الموکل: بعته من فلان بألف درهم وقبضتها وهلکت وکذبته الورثة في البیع؛ فإنه لایصدق إذا کان المبیع قائما، بخلاف ما إذا کان المبیع مستهلکا اه، من الفن الثاني من الأشباه<span dir=""LTR"">.</span></h5>
<h5>والفرق بین ما إذا کان المبیع قائما و ما إذا کان هالکا، ما في هامش الأنقرویة أنه إذا کان هالکا فحاصل اختلافهما في الحال في الضمان علی الوکیل في زوال المبیع عن ملك الموکل وبقائه علی ملکه؛ لأنه بالهلاك زال ملکه باتفاقهما، وإنما اختلافهما في إیجاب الضمان علی الوکیل للموکل بقوله للوکیل بعت وسلمت بعد ما عزلتك عن الوکالة، فقد صرت ضامنا، وقد أنکر الوکیل ذلك، والضمان کان منتفیا عن الوکیل في الأصل، فهو ینفي الضمان بتمسکه بما هو الثابت في الأصل، فیجعل القول قوله حتی یثبت غیره<span dir=""LTR"">.</span> فأما إذا کان المبیع قائما فالملك فیه باق، وحاصل اختلافهما إنما وقع في زواله عن ملك الموکل أوبقائه علی ملکه، فالوکیل یدعي زواله عن ملکه، فکان الموکل في ما یدعي متمسکا بما هو الأصل، فیکون القول قوله، کما في الذخیرة<span dir=""LTR"">.</span></h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       2/ ربیع الاول/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11286,jameya-tur-rasheed,دعوی گواہی کے مسائل,متفرّق مسائل
