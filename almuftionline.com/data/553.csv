issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-01-15,https://almuftionline.com/2022/01/15/6237/,جماعت ثانیہ کاحکم,<p>کمپنی میں اگرکسی ایک جگہ نمازکی جگہ مقررہواورامام بھی مقررہو،تواس جگہ یادوچار صف کافاصلہ چھوڑکر یاایک خاص دیوار(جوکہ شیشےکی بنی ہوئی ہے)یاخاص احاطےسےہٹ کر دوسری یاتیسری جماعت کروائی جاسکتی ہے کہ نہیں؟ (جب کہ ورکرزکابریک ٹائم مختلف ہو)</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرکسی مسجدمیں امام اورمؤذن مقررہو،تواسی جگہ دوسری جماعت کرنامکروہ تحریمی ہے،ایسی صورت میں (جب ورکرزکابریک ٹائم مختلف ہوتو)بہتریہ ہےکہ مسجدکےاحاطےسےالگ دوسری جگہ میں جماعت سےنمازپڑھ لی جائے،جیسا کہ صورت مسؤلہ میں اگرشیشہ والی دیوارکےدوسری جانب مسجدکااحاطہ شمارنہیں ہوتاہے،یاخاص مسجدکے احاطےسےالگ  جگہ موجودہےتو،وہاں دوسری یاتیسری جماعت کروانااگرچہ جائزہے،تاہم مسجدکی جماعت میں شامل ہوناسنت مؤکدہ  ہے،لہٰذامسجد کی جماعت میں شامل ہونےکی  کوشش کرنی چاہیے۔</p>",6237,jameya-tur-rasheed,نماز کا بیان,امامت اور جماعت کے احکام
2022-01-15,https://almuftionline.com/2022/01/15/6236/,انشورنس کمپنی سےمیڈیکل الاؤنس وصول کرنا,"<p>ہماری کمپنی(جہاں میں کام کرتاہوں)مختلف سہولیات کےساتھ میڈیکل کی سہولت بھی فراہم کرتی ہے،(جسکی مختلف شرائط ہیں)مسئلہ یہ ہےکہ جب کمپنی جوائن کرلی(ملازمت اختیارکرلی)تویہ پتہ چلاکہ اصل میں کمپنی نےبیمہ کمپنی جوبلی ہیلتھ انشورنس(<span dir=""LTR"">Jublee Health Insurance</span>)سےمعاہدہ کیاہواہے، اصل میں بیمہ کمپنی ہماری کمپنی کےملازمین کوصحت کی مدمیں رقم اداکرتی ہے(جسکی مختلف شرائط ہیں) معلوم یہ کرناتھاکہ یہ رقم جوبعض اوقات ہسپتال کواداکی جاتی ہےاوربعض اوقات ملازمین کوکمپنی دلواتی ہے،کیا بیمہ کمپنی سےیہ رقم لیناجائزہے؟جبکہ یہ رقم ملازم خودبیمہ کمپنی سےحاصل نہیں کرتاکمپنی لےکردیتی ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>انشورنس کمپنی میں کسی قسم کی پالیسی شرعاًسود،جوااورغررپرمشتمل ہونےکی وجہ سےناجائز اورحرام ہے، البتہ اگرکسی نےپالیسی لےلی ہوتواس پالیسی کوجلدازجلدختم کرنااورتوبہ وستغفارلازم ہے۔</p><p>اس تمہید کےبعدیہ سمجھیں کہ ملازمین کےعلاج کےلیےکمپنی کی طرف سےعموماًمیڈیکل انشورنس کی دوصورتیں ہوتی ہیں:</p><p>(1)اختیاری(2)جبری</p><p>اختیاری یعنی ملازم خودکمپنی کےتوسط سےاپنےاختیارسےکسی انشورنس کمپنی سےمیڈیکل الاؤنس کےطورپر کوئی پلان خریدے،تواس صورت کاحکم یہ ہےکہ ملازم کےلیےمیڈیکل الاؤنس کی مدمیں انشورنس کمپنی سےصرف اداکی گئی پریمیم کے بقدرلیناجائزہے،اس سےزیادہ لیناحرام ہے۔</p><p>جبری یعنی کمپنی اپنی مرضی سےملازمین کےلیےکسی کمپنی سےمیڈیکل انشورنس کاپلان خریدے،جبری میڈیکل انشورنس کی تین صورتیں ہیں اوران کےلینےکاحکم درج ذیل ہیں:</p><ol>
<li>کمپنی کے ملازمین کسی کلینک یا ہسپتال سے علاج کراتے ہیں اور علاج کے اخراجات کلینک یا ہسپتال والے براہ راست انشورنس کمپنی سے وصول کرتے ہیں، اس صورت میں اگرچہ کمپنی کو انشورنس کے معاملے کا گناہ ہوگا، لیکن ملازم کے لیے جائز ہے کہ وہ علاج کرائے، کیونکہ علاج کے خرچ کی ذمہ داری کمپنی پر ہے، پهر وہ بلوں کی ادائیگی کے لیے جو طریق کار اختیار کرے، اس کا ذمہ دار کمپنی خود ہے۔</li>
<li>دوسری صورت یہ ہےکہ کمپنی کےملازمین کسی ہسپتال یاکلینک سےعلاج کرواتےہیں،پھرہسپتال یاکلینک والےخودکمپنی سےعلاج کےاخراجات وصول کرتی ہے،یہ صورت بھی ملازم کےلیےجائزہے،البتہ کمپنی کےلیےیہ صورت بھی جائزنہیں ہے۔</li>
<li>تیسری صورت یہ ہےکہ کمپنی ملازم کوکہےکہ وہ خودبراہ راست جاکر انشورنس کمپنی سےرقم وصول کرے،تواس صورت میں ملازم کےلیےصرف اتنی مقداررقم وصول کرناجائزہےجوکمپنی نےانشورنس کمپنی کوبطورپریمیم اداکی ہے،اس سےزائدمقداروصول کرناجائزنہیں ہے۔</li>
</ol><p>ملازمین کواس بات کی کوشش کرنی چاہیےکہ وہ کمپنی کےفنانس ڈپارٹمنٹ اوردیگراس شعبےسےمنسلک افرادکواس بات کا مشورہ دیتےرہیں کہ،اس قسم کےالاؤنسز وغیرہ جوکمپنی جاری کرتی ہے،وہ ہمارےدین اورشریعت کے مطابق ہوں۔</p>",6236,jameya-tur-rasheed,سود اور جوے کے مسائل,انشورنس کے احکام
2022-01-15,https://almuftionline.com/2022/01/15/6235/,بغیرعذرکےجماعت میں فاصلہ رکھ کرنمازپڑھنا,"<p>میں جس جگہ کام کرتاہوں،وہاں نمازایک مخصوص جگہ(مسجد)بنائی ہوئی ہے،یہاں نمازجمعہ بھی اداکیا جاتاہے،لیکن ظہرکی نمازمیں یہاں اب بھی اس طرح فاصلہ رکھوایاجاتاہے،جس طرح کوروناکی وباکے دوران رکھوایاجاتاتھاجبکہ جمعہ کےدوران یہ فاصلہ نہیں ہوتا،تومعلوم یہ کرناتھاکہ اب ان نارمل حالات میں یہ فاصلہ رکھناجماعت میں بہترہےیانہیں؟دوسرایہ کہ کیااس مسئلہ کی وجہ سےوہاں جماعت چھوڑی جاسکتی ہےیانہیں؟(جبکہ یہ فاصلہ غالباًصرف ایک فردواحد ایم ڈی(<span dir=""LTR"">MD</span>)صاحب کی وجہ سےرکھاجاتاہے)</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>باجماعت نمازکےدوران صفوں میں مل مل کرکھڑےہوناسنت متوراثہ سےثابت ہے،جس کی بہت سی روایات میں آپﷺ نےتاکیدفرمائی ہے،بلاعذرصفوں کےدرمیان فاصلہ رکھ کرنمازپڑھنےکوعلماءکرام نےمکروہ تحریمی قراردیاہے۔</p><p>لہٰذاجب تک کوئی دیندار،ماہرڈاکٹرکسی عذریابیماری کی وجہ سےصفوں کےدرمیان فاصلہ رکھنےکواحتیاطی تدابیر میں سےقرارنہ دے،توایسی صورت میں بلاعذرصفوں کےدرمیان فاصلہ رکھ کرباجماعت نماز پڑھنا مکروہ تحریمی ہے،تاہم اس عذر کی وجہ سےجماعت کی نمازچھوڑناجائزنہیں ہے،کیونکہ روایات میں باجماعت نماز سےمتعلق بہت تاکیداور فضائل واردہوئی ہیں۔</p>",6235,jameya-tur-rasheed,نماز کا بیان,امامت اور جماعت کے احکام
2022-01-15,https://almuftionline.com/2022/01/15/6233/,قعدہ  اولی سے اٹھنے میں  تاخیر کی وجہ سے سجدہ سہو  کا حکم,<p>چار رکعت والی نماز میں اگر پہلے قعدہ  میں التحیات کے بعد درود شریف شروع کر دیا اور آدھ درود شریف  پڑھنے کے بعد یاد آیا تو کیا سجدۂ سہو واجب ہو گا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ سجدۂ سہو واجب ہونے کے اسباب میں سے ایک سبب فرض یا واجب رکن کی ادائیگی میں تاخیر بھی  ہے۔ اسی حوالے سے قعدہ اولیٰ میں درود شریف پڑھنے سے سجدۂ سہو واجب ہونے نہ ہونے میں اگر چہ فقہاء احناف کے اقوال میں اختلاف ہے، تاہم  اکثر فقہاء کی رائے کے مطابق اس سے سجدۂ سہو واجب ہو جاتا ہے۔ اس راجح قول کے قائل فقہاء کرام کے درمیان اس بارے میں بھی اختلاف ہے کہ کس قدر درود شریف پڑھنے سے سجدۂ سہو واجب ہو گا۔ چنانچہ بعض فقہاء کے قول کے مطابق  ایک حرف پر، بعض کی رائے میں "" اللھم صلی علی محمد"" تک اور بعض کے مطابق   "" اللھم صلی علی محمد و علی آل محمد""  تک اور بعض کے نزدیک  "" انک حمید مجید"" تک  پڑھنے سے سجدۂ سہو واجب ہوتا ہے۔ تاہم ان اقوال میں سے    ""وَعَلَى آلِ مُحَمَّدٍ""    تک پڑھنے   کے قول کو راجح اور مفتی بہ قرار دیا  گیا ہے، جس کی وجہ یہ ہے کہ  ایک تو یہ قول قاضی امام ماتریدی رحمہ الله کا مختار ہے جو بقول علامہ شامی رحمہ الله کے اکثر فقہاء کا قول ہے، اس لئے اصح ہے  اور علامہ رملی رحمہ الله نے بھی اسی ترجیح کو مناسب قرار دیا ہے   دوسرا یہ کہ   یہ قول دیگر اقوال کے مقابلے میں   فقہاء کے  ذکر کردہ قاعدے کے  بھی زیادہ موافق ہے کہ   تاخیر کی وجہ سے سجدۂ سہو تب واجب ہوتا ہے جب تاخیر ایک رکن مسنون یعنی۴۲ حروف کے بقدر ہو  اور اس مسئلہ میں""وَعَلَى آلِ مُحَمَّدٍ"" کی دال تک پڑھنے سے اس قاعدے کی زیادہ  موافقت ہوتی ہے  ، لہذا  یہ قولِ اوسط ہے۔  </p><p><span dir=""RTL"">  لہذا صورت مسئولہ میں التحیات پڑھنے کے بعد  تیسری رکعت کیلئے  کھڑے ہونے  کے  بجائے درود شریف نصف تک پڑھنے سے سجدۂ سہو واجب ہو گیا ہے  ۔  البتہ اگر کوئی  درود شریف  صرف </span><span dir=""RTL"">""</span><span dir=""RTL"">اللَّهُمَّ صَلِّ عَلَى مُحَمَّدٍ وَعَلَى آلِ مُحَمَّدٍ</span><span dir=""RTL"">""</span><span dir=""RTL"">   کی  دال سے پہلے تک پڑھے تو  اس پر  سجدۂ سہو واجب نہ ہو گا۔</span></p>",6233,jameya-tur-rasheed,نماز کا بیان,سجدہ سہو کابیان
2022-01-15,https://almuftionline.com/2022/01/15/6191/,متوفی عنہا زوجہا کا بغیرضرورت کے گھر سے نکلنا,"<p>میرے شوہر حال ہی میں  یکم جنوری <span dir=""LTR"">2022</span> کو   اللہ کو پیارے ہوئے ہیں اور اس دار فانی سے دار بقاء کی طرف کوچ کر گئے ہیں،  انہوں نے میراث میں تین منزلہ گھر چھوڑا ہے ، جس میں سے  گراونڈ فلور پر میں  اپنے اکلوتے بیٹے کے ساتھ رہتی ہوں، اور باقی دو منزلیں کرایہ پر ہیں، جن سے ماہانہ  <span dir=""LTR"">26</span>ہزار روپے  کرایہ کی مد میں وصول ہوتے ہیں، میں  ماہانہ <span dir=""LTR"">20</span>ہزار کی کمیٹی (بی۔ سی)  بھی ڈالتی ہوں، گھر چلانے کے لیے کھانے پینے کا  ماہانہ خرچہ تقریبا  <span dir=""LTR"">20</span>ہزارتک  ہو جاتاہے، جبکہ بجلی گیس کا خرچہ  <span dir=""LTR"">8</span> ہزار تک اس سے الگ ہوتا ہے،بیٹے کے مدرسے آنے جانے کا خرچہ بھی  تقریبا <span dir=""LTR"">6</span>ہزار تک ہو جاتا ہے، یوں اگر ان سب کو جمع کیا جائے تو  <span dir=""LTR"">34</span>ہزار تک   کا خرچہ بن جاتا ہے، اور اگر کمیٹی کی بیس ہزار کی رقم کو بھی شامل کر لیا جائے تو خرچہ  پچاس ہزار سے زائد ہو جاتاہے۔</p><p>ابھی فورا بیٹے کو یونیورسٹی میں بھی ایڈمیشن دلوانا ہے  ، جس کےلیے تقریبا   <span dir=""LTR"">70</span> سے <span dir=""LTR"">80</span> ہزار روپے الگ سے درکار ہوں گے، بیٹا بضد اور مصر ہے کہ اسے ابھی یونیورسٹی میں ایڈمیشن ضرور چاہیے۔</p><p>میرے شوہر نے اپنی زندگی کے آخری تین سے چار سال معذوری کی حالت میں گزارے ہیں،  میں تقریبا <span dir=""LTR"">15</span> سے <span dir=""LTR"">20</span> سال سے لگاتار ایک دینی ادارے میں مدرسہ اور  شعبہ تحفیظ کی نگرانی کا کام سر انجام دے رہی ہوں اور یوں اگر دیکھا جائے تو مدرسہ میں بھی <span dir=""LTR"">250</span> بچیاں ہیں جن کی نگرانی مجھے کرنی ہے۔</p><p>پوچھنا یہ تھا کہ  ان حالات میں مجھے کسبِ معاش کے لیے مدرسہ میں پڑھانے کے لیے جانے کی شرعا  اجازت مل سکتی ہے کہ نہیں؟؟میرا بیٹا ابھی چھوٹا ہے اور پڑھ رہا ہے ، اس کی عمر <span dir=""LTR"">19</span>سال ہے۔</p><p><strong>وضاحت: </strong>سائلہ نے بتایا کہ مدرسہ کی تنخواہ تیس ہزار <span dir=""LTR"">(30,000)</span>روپیہ ہے، اگر میں چار ماہ تک نہ گئی تو مدرسہ والے مجھے فارغ کر سکتے ہیں، اگر انہوں نے فراغ کر دیا تو میرے پاس کوئی اور ذریعہ آمدن نہ ہو گا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>فقہائے کرام رحمہم اللہ نے متوفیٰ عنہا زوجہا (جس عورت کا شوہر فوت ہو جائے) کو عدت کے دوران  ضرورت کے وقت دن کے اوقات میں ذریعہ معاش وغیرہ کی خاطر گھر سے نکلنے سے اجازت دی ہے، لیکن</p><p>بلاضرورت ایسی عورت کا گھر سے باہر نکلنا جائز نہیں، صورتِ مسئولہ میں چونکہ آپ کے پاس مکان کا چھبیس ہزار روپیہ کرایہ بھی آ رہا ہے اور بیس ہزار روپے کی ماہانہ کمیٹی بھی  ڈالتی ہیں، اس سے معلوم ہوا کہ اگر آپ بیس ہزار روپیہ کی کمیٹی نہ ڈالیں تو آپ مکان کے کرایہ کی رقم سے اپنے گھر کا خرچ چلا سکتی ہیں، جہاں تک بیٹے کی داخلہ فیس کا تعلق ہے تو وہ کسی رشتہ دار وغیرہ سے قرض وغیرہ لے کر ادا کر دیں اور پھر عدت کا دورانیہ مکمل ہونے کے بعدشعبہ تحفیظ میں کام شروع کرنے پر قرض ادا کر دیں۔</p><p>باقی مدرسہ والوں سے بات کر لی جائے کہ میرا شرعی مسئلہ ہے، عدت کے دوران بیماری اور ذریعہٴ معاش کے علاوہ کسی اور مقصد کے لیے عام حالات میں گھر سے نکلنا جائز نہیں، لہذا عارضی طور پر صرف چار ماہ کے لیے کسی اور معلمہ کو بچیوں کی نگرانی کرلیے مقرر کر دیا جائے، ان شاء اللہ عدت گزرنے کے بعد میں دوبارہ کام شروع کر دوں گی۔ شرعی مسئلہ کی رعایت رکھتے ہوئے اہلِ مدرسہ  کو بھی چاہیے کہ وہ آپ کو گھر میں عدت گزارنے کی اجازت دے دیں۔</p><p>البتہ اگر باصرار رخصت لینے کے باوجود اہلِ مدرسہ اس پر تیار نہ ہوں تو پھر اس کی صورت یہ ہو سکتی ہے کہ چونکہ آپ کی تنخواہ معقول ہے، لہذا آپ اپنی طرف سے معاوضہ پر خود کسی معلمہ سے بات کر کے عارضی طور پر اپنی جگہ نگرانی کے لیے مقرر کر لیں اور مدرسہ والوں کو اس کی اطلاع کر دیں، تو ان شاء اللہ شرعی عذر کی وجہ سے اس پر مدرسہ والے تیار ہو جائیں گے، البتہ اگر اہلِ مدرسہ اس پر بھی تیار نہ ہوں تو دوبارہ سوال پوچھ سکتی ہیں۔</p>",6191,jameya-tur-rasheed,طلاق کے احکام,عدت کا بیان
2022-01-15,https://almuftionline.com/2022/01/15/6137/,سونا   قسطوں پر بیچنے کا حکم,"<p>مسئلہ یہ ہے کہ میں نے ایک صرّاف کو چھ لاکھ روپے میں سونا فروخت  کیا ،جب کہ اس سونے کا مارکیٹ ریٹ  پانچ لاکھ روپے ہے ۔</p><p><span dir=""RTL"">ثمن کی وصولی کی ترتیب یہ ہے کہ ایک لاکھ روپے جو نفع ہے وہ مجھے ایک سال کی قسطوں میں، تقریبا ہر مہینے ساڑھے آٹھ ہزار روپے ، کی صورت میں ادا کرے گا اور پانچ لاکھ روپیہ سال کے بعد یکمشت ادا کرے گا ۔ میرا اس طرح معاملہ کرنا جائز ہے یا ناجائز؟اگر ناجائز ہے تو اس کے جواز کی کیا صورت ہو سکتی ہے ؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کاغذی نوٹوں کے ذریعہ سونے چاندی کی خرید و فروخت بیع صَرف نہیں ہے،لہذااس میں اُدھار کی  گنجائش ہے،  لیکن مجلسِ عقد میں کسی ایک عوض پر قبضہ کرنا اور اس کی ایک قیمت مقرر کرنا  لازمی ہے ،اگر سونے کی بیع کے وقت مبیع پر قبضہ کرلیا اور رقم تھوڑی تھوڑی کر کے ادا کرے تو اس کی اجازت ہے ،البتہ ادھار معاملہ میں  اس دن کے سونے کے بازاری نرخ سے زائد پر بیع  کرنا جائز نہیں ،لہذا آپ کا یہ معاملہ کرنا جائز نہیں ۔</p>",6137,jameya-tur-rasheed,خرید و فروخت کے احکام,بیع صرف سونے چاندی اور کرنسی نوٹوں کی خریدوفروخت کا بیان
2022-01-14,https://almuftionline.com/2022/01/14/8634/,میت کی تدفین  کےبعدلوگوں کااہل میت کےہاں جمع ہونا,<p>عرض یہ ہیکہ ہمارےمحلےمیں کسی کی میت ہوجاتی ہےتومیت کودفنانےکےبعدواپس میت کےاھل کےپاس لوٹتےہیں تووہاں بندوں کوپانی پلاتےہیں پھراس کےبعددعاکی جاتی ہےمیت کےلیے۔اگراس دوران کوئی بندہ تمام بیٹھےہوئےلوگوں کواپنی طرف متوجہ کرےاورجہرادرودشریف پڑھےباقی لوگ بھی اس شخص کیساتھ کوئ دل میں پڑھتاہےاورکوئی آہستہ آوازمیں پڑھتاہےدرود شریف کےبعدالحمدشریف پڑھتاہےاورسب حضرات خاموشی سے اس بندےکوسنتےہیں اوراس طرح آیۃ الکرسی ،یسین شریف اورسورۃ الاخلاص پڑھ کرمیت کیلئےدعاکرتاہے،اورباقی مرحومین کیلئے۔تویہ عمل صحیح ہےیانہیں ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جتناعمل قرآن و سنت یااجماع امت سےثابت ہواس پر عمل کرناچاہیے،اس سےہٹ کرعمل  کرنانیکی نہیں بلکہ رسم وراج پر عمل کرناہےجس کی شریعت میں کوئی حقیقت نہیں ہے،لہذامیت کی تدفین کےبعد لوگوں کاواپس میت کے اہل کےہاں لوٹ کرتعزیت کےعلاوہ بدعات پرعمل کرنا خلاف شریعت ہےبلکہ میت کی تدفین کےبعد لوگوں کو اپنی اپنی مصروفیات میں لگ جاناچاہیے تاکہ صاحب میت پرکسی قسم کابوجھ نہ ہوالبتہ صاحب  میت کےپاس تعزیت کے لیے جانا چاہیے اور  چند تعزیتی الفاظ کہنےچاہییں جولواحقین کےلیے صبراورمیت کے حق میں دعاپرمشتمل ہوں ، بہتر یہ ہے کہ:"" إنا لله وإنا إليه راجعون""، ""‌أعظم ‌الله ‌أجرك، وأحسن عزاءك، وغفر لميتك"" کہاجائے۔اورمیت کےلواحقین کےلیےتین دن تک  تعزیت کی خاطر بیٹھنےمیں بھی  کوئی حرج نہیں ہے ۔</p><p>باقی ایصال ثواب کےلیےکوئی خاص ہیئت وصورت متعین نہیں ہےبلکہ انفرادی طورپر جوجتناچاہے،چلتےپھرتے قرآن پاک میں سےپڑھ کرایصال  ثواب کرسکتاہے ،اوردعابھی کرسکتاہے۔</p>",8634,jameya-tur-rasheed,جنازے کےمسائل,تعزیت کے احکام
2022-01-13,https://almuftionline.com/2022/01/13/8683/,نماز پڑھنے کے بعد کپڑے میں نجاست کا علم ہوجائے,<p>اگر مکمل نماز ادا کرنے کے بعد وقت بھی قضا ہوچکا اور بعد میں معلوم ہو میرے کپڑے ناپاک تھےتو کیا مکمل نماز دوبارہ پڑھنی ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مکمل نماز پڑھنے کے بعد اگر معلوم ہوجائے کہ کپڑے ناپاک تھے تو اس صورت میں نماز کو دوبارہ پڑھنا واجب ہے خواہ اس نماز کا وقت گزر چکا ہو یا ابھی تک اس کا وقت باقی ہو، کیونکہ نماز کی صحت کا مدار کپڑوں کی پاکی پر ہے اگر کپڑے پاک ہیں تو نماز صحیح ہے  اور اگر پاک نہیں ہیں تو نماز بھی صحیح نہیں ہے، ناپاکی کی صورت میں اس پڑھی ہوئی نماز کا اعادہ واجب ہے، اس نماز کے لوٹانے میں اس بات سے کوئی فرق نہیں پڑتا کہ اس نماز کا وقت گزر چکا ہو یا اس کا وقت ابھی تک باقی ہو۔</p>",8683,jameya-tur-rasheed,نماز کا بیان,نماز کےمفسدات و مکروھات کا بیان
2022-01-13,https://almuftionline.com/2022/01/13/8445/,تقسیم میراث کا مسئلہ,"<p>عبد الرحیم کے نواسے کا دعوی کس پر ہونا چاہیے؟؟؟</p><p>عبد اللہ خان پر اس کا دعوی درست ہے یا نہیں؟؟؟</p><p>اگر درست ہے تو عبد اللہ خان نے جو قیمت اس وقت دے کر خریدی ا س کا کیا ہو گا؟؟؟</p><p>اگر دعوی عبد الرزاق پر ہو تو وہ فوت ہو چکا ہے، اور اسکی  تمام اولاد پاگل ہے، یہاں تک کہ وہ نوٹ میں فرق بھی نہیں کر سکتے ، البتہ ان کی اور ان کے تمام  حالات کی نگرانی ایک دوسرا آدمی کر رہا ہے۔</p><p>وضاحت از مستفتی:  عبد الرحیم جب زمین بیچ رہا تھا تو اس وقت عبدا للہ خان کی والدہ نے کہا تھا کہ اگر آپ اس زمین کو بیچنا چاہیں تو بیچ سکتے ہیں اور پور ی رضامندی کا اظہار کیا تھا۔</p><p>وضاحت از مستفتی:  عبد الرازق نے جو زمین  عبد اللہ خان کو بیچی ہے وہ کادل کی تھی، عبد الرازق نے کادل کی وفات کے بعد اس کی  زمین پر قبضہ کر کے  یہ زمین عبد اللہ خان کو بیچی ۔عبد الرحیم کے نواسے کا دعوی اس طور پر ہے کہ یہ زمین کادل کی تھی اور چونکہ میری ماں بھی  کادل کی بھتیجی تھی لہذا وہ بھی اس کی وارث ہے اور اس کا حصہ مجھے ملنا چاہیے۔عبد الرحیم کے نواسے (مدعی ) کا نام  محمد ظفر ہے اور ظفر کی والدہ کا نام ""ھنفو"" ہے۔</p><p>وضاحت از مستفتی:"" کادل"" کی وفات کے وقت  اس کے اصول ( والدین  ۔۔الخ) و فروع  ( اولاد ۔۔۔الخ) میں سے کوئی زندہ نہیں تھا، کادل کی وفات کے وقات اس کے رشتہ داروں میں سے محض اس کا بھائی  عبد الرزاق اور بھتیجے بھتیجیاں موجود تھیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>""کادل ""کی وفات کے وقت اس کے  رشتہ داروں  میں سے  چونکہ محض ایک بھائی"" عبد الرزاق "" اور بھتیجے ،بھتیجیاں موجود تھیں لہذا  اس صورت میں پورے ترکہ کا شرعی حقدار  صرف""  کادل"" کا بھائی ""عبد الرزاق"" ہے ، اور"" کادل"" کی ساری میراث عبد الرزاق  کو دی جائیگی ، کادل کے دیگر بھتیجے ، بھتیجیوں کا"" کادل ""کی میراث میں کوئی حصہ نہیں ہے ۔</p><p>جب یہ بات واضح ہو چکی کہ"" کادل"" کے ترکہ کا حقدار محض اس کا بھائی عبد الرزاق ہے تو  پھر عبد الرزاق کا""کادل"" کی وفات کے بعد اس کی زمین  کسی کو بیچ دینا جائز اور درست ہے ، کیونکہ یہ زمین اب عبد الرزاق کی ملکیت بن چکی ہے اور اسے  اس میں ہر طرح کا تصرف کرنے کا مکمل اختیار ہے، اسی طرح"" عبد اللہ خان"" کے لیے بھی ""عبد الرزاق  ""سے یہ زمین خریدنا جائز  اور درست ہے اور فی الوقت  یہ  زمین  ""عبد اللہ  خان"" کی ملکیت بن چکی ہے۔</p><p>لہذا محمد ظفر کا عبد اللہ خان پر   دعوی ناجائز اور مسترد ہے، جس کی شرعا کوئی حیثیت نہیں، نیز اس زمین یا اس کی قیمت کے لیے محمد ظفر  کو عبد الرزاق ،اس کی اولاد  یا کسی بھی دیگر شخص پر  بھی دعوی کا شرعا کوئی حق نہیں ہے، کیونکہ اس زمین میں محمد ظفر کا کسی بھی طرح کا کوئی حق  نہیں ہے۔</p>",8445,jameya-tur-rasheed,میراث کے مسائل,میراث کے متفرق مسائل
2022-01-13,https://almuftionline.com/2022/01/13/8444/,تقسیم میراث کا مسئلہ,"<p>کیا فرماتے ہیں مفتیان کرام اس مسئلہ کے بارے میں کہ""  ہوان ""نامی  ایک شخص تھا جس کی دو بیویاں تھیں، پہلی بیوی سے چار بیٹے اور ایک بیٹی تھی جن کے نام  عبد الرحیم، کریموں، فاجو، کادل اور زینب ہیں، جبکہ دوسری بیوی سے چار بیٹے تھے، جن کے نام  عبدا لرزاق، بڑا، چیشو اور سفا ہیں۔</p><p>پہلی بیوی کا انتقال"" ہوان ""کی وفات سے پہلے ہی ہو چکا تھاجبکہ دوسری بیوی  ہوان کی وفات کے بعد فوت ہوئی، ہوان کے انتقال کے بعد اس کی اولاد میں سے   کریمو، فاجو ، کاول اور سفا بھی اب لا ولد فوت ہو چکے ہیں ، ہوان کےا ن بیٹوں کے انتقال کے بعد عبد الرزاق  نے ہوان کی ترکہ میں چھوڑی ہوئی ساری زمین  اپنے سب بھتیجوں کی موجود گی میں  ایک بھتیجے  چیشو  کے بیٹے عبد اللہ خان کو بیچ دی۔</p><p>تقریبا  عرصہ بیا لیس سال گزر چکا ہے،اب عبد الرحیم کا نواسہ اس بات کا مدعی ہے کہ عبد اللہ خان کے پاس جو زمین ہے، ا س میں میری والدہ کا حصہ بھی ہے، جبکہ عبد اللہ خان نے تمام زمین گواہوں کی موجودگی میں  قیمتا خریدی ہے اور یہ زمین مدعی  کی والدہ اور والد کی موجودگی میں  ان کی رضامندی سے فروخت ہوئی ہے۔</p><p>اب سوال یہ ہے کہ   ""ہوان"" کی میراث میں عبد الرحیم کا کتنا حصہ تھا؟؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>""ہوان ""کی وفات کے وقت اس کے رشتہ داروں  میں سے اس کی ایک بیوی ، آٹھ بیٹے اور ایک بیٹی ""زینب"" موجود تھی، ان ورثہ میں تقسیم میراث کا طریقہ درج ذیل ہے:</p><p>""ہوان"" کے کل ترکہ کے   ""<span dir=""LTR"">136</span>""حصے کیے جائیں گے، جن میں اس کی وفات کے وقت  زندہ بیوی کو  <span dir=""LTR"">“17”</span>حصے، بیٹی زینب کو  <span dir=""LTR"">“7”</span>حصے اور آٹھ بیٹوں میں سے ہر بیٹے کو<span dir=""LTR"">”14”</span>  حصے دیے جائیں گے۔</p><p>فیصد کے اعتبار سے بیوی کو  کل ترکہ کا <span dir=""LTR"">“12.5%”</span>  ، بیٹی زینب کو  <span dir=""LTR"">“</span><span dir=""LTR"">5</span><span dir=""LTR"">. 1470%”</span>اور آٹھ بیٹوں میں سے ہر ایک کو <span dir=""LTR"">“10.29 41%”</span>دیا جائیگا۔</p><p>لہذا"" ہوان ""کی میراث میں عبدالرحیم کا حق کل ترکہ کے <span dir=""LTR"">“136”</span> حصوں میں سے  <span dir=""LTR"">“14”</span> حصے ہیں جو کہ فیصد کے اعتبار سے کل ترکہ کا<span dir=""LTR"">”</span>  <span dir=""LTR"">“</span><span dir=""LTR"">10.2941</span> فیصد  بنتے ہیں۔</p><p>نوٹ: عبد الرحیم کے نواسے کے دعوے کی تفصیل اگلے سوال کے جواب میں ذکر کی گئی ہے۔</p>",8444,jameya-tur-rasheed,میراث کے مسائل,میراث کے متفرق مسائل
