issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-06-22,https://almuftionline.com/2022/06/22/7570/,ہمبستری کا شرعی طریقہ,<p>ہمبستری کا شرعی طریقہ کیا ہے؟ مکمل راہ نمائی فرمائیں،ہمبستری کے شرعی طریقے کیا ہے اور کون کون سے ہیں؟ایسی شرعی حدود بتائیں جائیں کہ انسان کی خواہش بھی پوری ہو اور بے حیائی کی طرف بھی نہ جائے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>شرعی لحاظ سے بیوی سے ہمبستری کا کوئی خاص طریقہ متعین نہیں،جس طریقے سےچاہیں کرسکتے ہیں،البتہ پچھلی شرمگاہ اور حالت حیض و نفاس میں صحبت سے اجتناب لازم ہے۔</p><p>بقیہ اس حوالے سےتفصیلی مسائل جاننے کے لئے کسی مستند کتاب مثلا اسلامی شادی،تحفہ دلہا،تحفہ دلہن وغیرہ کا مطالعہ کرلیں۔</p><h6 class=""has-text-align-right"">حوالہ جات</h6><h5><h5>""صفوة التفاسير"" (1/ 127):</h5>
<h5>"" {نِسَآؤُكُمْ حَرْثٌ لَّكُمْ فَأْتُواْ حَرْثَكُمْ} أي نساؤكم مكان زرعكم وموضع نسلكم وفي أرحامهن يتكوّن الولد، فأتوهن في موضع النسل والذرية ولا تتعدوه إِلى غيره قال ابن عباس: اسق نباتك من حيث ينبت. ومعنى {أنى شِئْتُمْ} أي كيف شئتم قائمةً وقاعدةً ومضطجعة بعد أن يكون في مكان الحرث «الفرج» وهو ردٌّ لقول اليهود: إِذا أَتى الرجل امرأته في قُبُلها من دبرها جاء الولد أحول"".</h5>
<h5>""سنن الترمذي ""(5/ 66):</h5>
<h5>""عن ابن عباس، قال: جاء عمر إلى رسول الله صلى الله عليه وسلم فقال: يا رسول الله هلكت قال: وما أهلكك؟ قال: حولت رحلي الليلة، قال: فلم يرد عليه رسول الله صلى الله عليه وسلم شيئا، قال: فأوحي إلى رسول الله صلى الله عليه وسلم هذه الآية: {نساؤكم حرث لكم فأتوا حرثكم أنى شئتم} أقبل وأدبر، واتق الدبر والحيضة"".</h5>
</h5><p>محمد طارق</p><p>دارالافتاءجامعۃالرشید</p><p>22<span dir=""LTR"">/</span>ذی قعدہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق صاحب</td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",7570,jameya-tur-rasheed,جائز و ناجائزامور کا بیان,عورت کو دیکھنے ، چھونے اورجماع کرنے کے احکام
2022-06-22,https://almuftionline.com/2022/06/22/7571/,ہمبستری کے طریقے دیکھنے کے نیٹ کا استعمال,<p>ہمبستری کے طریقے دیکھنے کے لیے نیٹ دیکھنا کیسا ہے؟ صرف پوزیشن دیکھنا کیسا ہے اور ہمبستری کا طریقہ پریکٹیکل دیکھنے کے متعلق علماء کیا فرماتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اس حوالے سے تحریری طور پر معلومات حاصل کرنے کے لئے تو نیٹ کا استعمال کیا جاسکتا ہے،لیکن اس مقصد کے فحش ویڈیوز یا تصاویر کا دیکھنا کبیرہ گناہ ہے جس سے اجتناب بہرصورت لازم ہے۔</p><h6 class=""has-text-align-right"">حوالہ جات</h6><h5><h5>""صحيح مسلم ""(3/ 1699):</h5>
<h5>"" عن جرير بن عبد ﷲ، قال: «سألت رسولﷲ صلى ﷲ عليه وسلم عن نظر الفجاءة فأمرني أن أصرف بصري»"".</h5>
<h5>قال العلامة النووی رحمہ اللہ فی شرحہ علی مسلم : "" الفجأة بضم الفاء وفتح الجيم وبالمد ويقال بفتح الفاء وإسكان الجيم والقصر لغتان هي البغتة ومعنى نظر الفجأة أن يقع بصره على الأجنبية من غير قصد فلاإثم عليه في أول ذلك ويجب عليه أن يصرف بصره في الحال فإن صرف في الحال فلا إثم عليه وإن استدام النظر أثم لهذا الحديث فإنه صلى الله عليه وسلم أمره بأن يصرف بصره مع قوله تعالى قل للمؤمنين يغضوا من أبصارهم "".</h5>
<h5>""الدر المختار "" (6/ 370):</h5>
<h5>""(فإن خاف الشهوة) أو شك (امتنع نظره إلى وجهها) فحل النظر مقيد بعدم الشهوة وإلا فحرام وهذا في زمانهم، وأما في زماننا فمنع من الشابة قهستاني وغيره (إلا) النظر لا المس (لحاجة) كقاض وشاهد يحكم"".</h5>
</h5><p>محمد طارق</p><p>دارالافتاءجامعۃالرشید</p><p>22<span dir=""LTR"">/</span>ذی قعدہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق صاحب</td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",7571,jameya-tur-rasheed,جائز و ناجائزامور کا بیان,عورت کو دیکھنے ، چھونے اورجماع کرنے کے احکام
2022-06-22,https://almuftionline.com/2022/06/22/7573/,ازدواجی زندگی کو خوشگوار کیسے بنایا جائے؟,<p>شادی شدہ زندگی کو کس طرح خوش گوار بنا سکتے ہیں کیسے اس کو انجوائے کرنا چاہیے؟ایسی کیا ٹپس ہیں کہ جن کو اپنا کر مثالی زوجین،مثالی والدین و مثالی گھرانہ تشکیل میں آ سکے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p> میاں بیوی کا رشتہ ایک انتہائی حساس اور نازک ترین رشتہ ہے،پرسکون ازدواجی زندگی کا حصول اسی وقت ممکن ہے جب میاں بیوی میں سے ہر ایک دوسرے کے حقوق کی رعایت رکھے،اس کے بغیر ازدواجی زندگی پرسکون نہیں ہوسکتی،عورت اگر یہ چاہے کہ میں شوہر کو گھر کا سربراہ اور اپنا بڑا تسلیم نہ کروں،اس کے مقام و مرتبے کا لحاظ نہ رکھوں،لیکن شوہر میرے حقوق میں ذرا بھی غفلت نہ برتے تو یہ شوہر کی حق تلفی ہے،اسی طرح اگر شوہر خود بیوی کے حقوق کی کوئی پرواہ نہ کرے،لیکن چاہے کہ بیوی مکمل طور پر میری مطیع و فرماں بردار بن کر رہے تو یہ بھی سراسر نا انصافی اور ظلم ہے،کیونکہ وہ اس کی بیوی ہے،زر خرید لونڈی نہیں،چنانچہ قرآن مجید میں اللہ تعالی فرماتے ہیں:</p><p>{وَلَهُنَّ مِثْلُ الَّذِي عَلَيْهِنَّ بِالْمَعْرُوفِ وَلِلرِّجَالِ عَلَيْهِنَّ دَرَجَةٌ وَاللَّهُ عَزِيزٌ حَكِيمٌ} [البقرة: 228]</p><p>اور ان عورتوں کو معروف طریقے کے مطابق ویسے ہی حقوق حاصل ہیں جیسے مردوں کو ان پر حاصل ہیں،ہاں مردوں کو ان پر ایک درجہ فوقیت ہے اور اللہ غالب اور حکمت والا ہے۔</p><p>اس آیت میں میاں بیوی کے تعلقات کا ایسا جامع دستور پیش کیا گیا ہے جس سے بہتر کوئی دستور نہیں ہو سکتا اور اگر اس جامع ہدایت کی روشنی میں ازدواجی زندگی گزاری جائے تو اس رشتہ میں کبھی بھی تلخی اور اختلاف پیدا نہ ہو، یہ آیت بتا رہی ہے کہ بیوی محض نوکرانی اور خادمہ نہیں، بلکہ اس کے بھی کچھ حقوق ہیں، جن کی پاس داری شریعت میں ضروری ہے،میاں بیوی کے چند بنیادی حقوق درج ذیل ہیں<span dir=""LTR"">:</span></p><p><strong>شوہر کے حقوق</strong><strong><span dir=""LTR"">:</span></strong> 1۔شوہر کی اطاعت :بیوی کے ذمے ہر جائز کام میں شوہر کی اطاعت لازم ہے،کیونکہ اللہ تعالی نے مرد کو حاکم بنایا ہے،البتہ ناجائز کام میں اطاعت کی اجازت نہیں،کیونکہ مخلوق کی رضا اور دلجوئی کی خاطر خالق کی نافرمانی جائز نہیں۔</p><p>2۔شوہر کے مال اور عصمت کی حفاظت :یعنی شوہر کے مال اور اپنی عزت کی حفاظت کرے،شوہر کا مال غیر ضروری کاموں میں نہ خرچ کرے اور نہ کسی نامحرم مرد سے تعلقات قائم کرے۔</p><p>3۔ زیب و زینت: عورت کو گھر میں میلا کچیلا نہیں رہنا چاہیے،بلکہ صاف ستھری رہے اور شرعی حدود میں رہتے ہوئے بناؤ سنگھار کرے۔</p><p> 4۔ خاوند کی اجازت کے بغیر گھر سے باہر نہ جائے،البتہ خاوند کو بھی اس حوالے سے بے جا سختی نہیں کرنی چاہیے،بلکہ بوقتِ ضرورت خود لے کر جانا چاہیے۔</p><p><strong>بیوی کے حقوق</strong><span dir=""LTR"">:</span> 1۔ مہر کی ادائیگی :اللہ تعالیٰ کا ارشاد ہے:عورتوں کو ان کا مہر راضی و خوشی سے ادا کردو۔(سورةالنساء:4)نکاح کے وقت مہر کی تعیین اور شب زفاف سے قبل اس کی ادائیگی ہونی چاہیے ،اگر چہ طرفین اتفاق سے مہر کی ادائیگی کو موٴخر بھی کر سکتے ہیں۔</p><p>2۔نان نفقہ: شریعت نے عورت کا نان نفقہ شوہر کے ذمے لازم کیا ہے،لہذا بیوی کے کھانے،پینے،پہننے اور رہائش کا انتظام شوہر کے ذمے اس کی حیثیت کے مطابق لازم ہے،چنانچہ قرآن مجید میں اللہ تعالی فرماتے ہیں:</p><p>{أَسْكِنُوهُنَّ مِنْ حَيْثُ سَكَنْتُمْ مِنْ وُجْدِكُمْ وَلَا تُضَارُّوهُنَّ لِتُضَيِّقُوا عَلَيْهِنَّ } [الطلاق: 6]</p><p>ان عورتوں کو اپنی حیثیت کے مطابق اسی جگہ رہائش مہیا کرو جہاں تم رہتے ہو اور انہیں تنگ کرنے کے لیے انہیں ستاؤ نہیں۔</p><p>3۔حسن معاشرت:شوہر کو چاہیے کہ وہ بیوی کے ساتھ اچھا سلوک کرے اللہ تعالیٰ کا فرمان ہے :</p><p>{وَعَاشِرُوهُنَّ بِالْمَعْرُوفِ فَإِنْ كَرِهْتُمُوهُنَّ فَعَسَى أَنْ تَكْرَهُوا شَيْئًا وَيَجْعَلَ اللَّهُ فِيهِ خَيْرًا كَثِيرًا} [النساء: 19]</p><p>ان کے ساتھ بھلے انداز میں زندگی بسر کرو اور اگر تم انہیں پسند نہ کرتے ہو تو یہ عین ممکن ہے کہ تم کسی چیز کو ناپسند کرتے ہو اور اللہ نے اس میں بہت کچھ بھلائی رکھ دی ہو۔</p><p>نیز نبی کریم صلی اللہ علیہ وسلم کا فرمان مبارک کا مفہوم ہے کہ تم میں سے بہتر وہ ہے جو اپنے گھر والوں کے لیے بہتر ہو اور میں اپنے گھر والوں کے لیے بہتر ہوں۔</p><p>علاوہ ازیں میاں بیوی کا تعلق ایسا نہیں کہ صرف ضابطہ کے حقوق معلوم کرکے اس کے مطابق گزر اوقات کی جائے،بلکہ میاں بیوی میں سے ہر ایک ضابطہ کے حقوق سے بڑھ کر ایک دوسرے کے ساتھ جتنی خیر خواہی،ہمدردی اور محبت کا برتاؤ اور معاملہ  کریں گے اتنی ہی ازداوجی زندگی پرسکون ہوگی۔</p><h6 class=""has-text-align-right"">حوالہ جات</h6><h5><h5>۔۔۔۔</h5>
</h5><p>محمد طارق</p><p>دارالافتاءجامعۃالرشید</p><p>22<span dir=""LTR"">/</span>ذی قعدہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق صاحب</td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",7573,jameya-tur-rasheed,جائز و ناجائزامور کا بیان,عورت کو دیکھنے ، چھونے اورجماع کرنے کے احکام
2022-06-22,https://almuftionline.com/2022/06/22/7574/,حالت حیض میں عورت سے استمتاع کا حکم,<p>دورانِ ایام شوہر بیوی کے کتنے جسم سے لطف اندوز ہو سکتا ہے اور کہاں چھونا جائز نہیں رہتا؟اگر شوہر بیوی کے جسم پہ جہاں سے عورت کی خواہش ابھرتی ہے(مراد فرج ہے)، وہاں بنا کپڑا حائل کئے خواہش پوری کرے تو یہ کیسا عمل ہے؟اگر ایسا کر لیا ہو تو کیا کریں؟</p><p>اگر دورانِ ایام شوہر بیوی سے یا بیوی خود اوپر اوپر سے ہی اپنی خواہش پوری کرے تو اس کا کیا حکم ہوگا؟اگر کپڑے کے اوپر سے کرے تو کیا حکم ہوگا اور کپڑا ہٹا کر جسم پہ اوپر سے کرے تو کیا حکم ہوگا۔</p><p>تنقیح:آخری سوال کا مقصد یہ ہے کہ کیا حالت حیض میں میاں بیوی اپنی شرمگاہیں ایک دوسرے سے رگڑ کر اپنی خواہش پوری کرسکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>حالت حیض میں شوہر کے لئے بیوی کی ناف سے لے کر گھٹنوں تک کے حصے سے بغیر کسی حائل کے لطف اندوز ہونا شرعا منع ہے،اس کے علاوہ جسم کے دیگر حصوں سے بغیر حائل کے بھی لطف اندوز ہونے کی اجازت ہے،جبکہ کسی حائل یعنی کپڑے کے ہوتے ہوئے ناف سے لے کر گھٹنوں تک کے حصے سے بھی لطف اٹھایا جاسکتا ہے۔</p><p>لہذا حائل کے ہوتے ہوئے میاں بیوی کا اپنی شرمگاہیں ایک دوسرے سے ملاکر ایک دوسرے کی خواہش پوری کرنے میں شرعا کوئی حرج نہیں،لیکن اگر ایسا کرنے کی وجہ سے جماع میں ابتلاء کا اندیشہ ہو تو پھر اس سے بھی گریز کرنا چاہیے،البتہ بغیر حائل کے ایسا کرنا جائز نہیں اوراگر انجانے میں ایسا ہوگیا ہے تو اس پر سچے دل سے توبہ و استغفار کریں اور آئندہ کے لئے اس سے بہر صورت اجتناب کیا جائے۔</p><h6 class=""has-text-align-right"">حوالہ جات</h6><h5><h5>""الدر المختار "" (1/ 292):</h5>
<h5>""(وقربان ما تحت إزار) يعني ما بين سرة وركبة ولو بلا شهوة، وحل ما عداه مطلقا. وهل يحل النظر ومباشرتها له؟ فيه تردد"".</h5>
<h5>قال العلامة ابن عابدین رحمہ اللہ :"" (قوله ومباشرتها له) سبب تردده في المباشرة تردد البحر فيها، حيث قال: ولم أر لهم حكم مباشرتها له.</h5>
<h5>ولقائل أن يمنعه بأنه لما حرم تمكينها من استمتاعه بها حرم فعلها به بالأولى. ولقائل أن يجوزه بأن حرمته عليه لكونها حائضا، وهو مفقود في حقه فحل لها الاستمتاع به ولأن غاية مسها لذكره أنه استمتاع بكفها وهو جائز قطعا. اهـ. واستظهر في النهر الثاني: لكن فيما إذا كانت مباشرتها له بما بين سرته وركبته، كما إذا وضعت يدها على فرجه كما اقتضاه كلام البحر، لا إذا كانت ما بين سرتها وركبتها؛ كما إذا وضعت فرجها على يده فهذا كما ترى تحقيق لكلام البحر لا اعتراض عليه فافهم، وهو تحقيق وجيه؛ لأنه يجوز له أن يلمس بجميع بدنه حتى بذكره جميع بدنها إلا ما تحت الإزار فكذا هي لها أن تلمس بجميع بدنها إلا ما تحت الإزار جميع بدنه حتى ذكره، وإلا فلو كان لمسها لذكره حراما لحرم عليها تمكينه من لمسه بذكره لما عدا ما تحت الإزار منها، وإذا حرم عليه مباشرة ما تحت إزارها حرم عليها تمكينه منها فيحرم عليها مباشرتها له بما تحت إزارها بالأولى"".</h5>
<h5>""البحر الرائق "" (1/ 209):</h5>
<h5>""وقد علم من عباراتهم أن يجوز الاستمتاع بالسرة وما فوقها وبالركبة وما تحتها والمحرم الاستمتاع بما بينهما وهي أحسن من عبارة بعضهم يستمتع بما فوق السرة وما تحت الركبة كما لا يخفى فيجوز له الاستمتاع فيما عدا ما ذكر بوطء وغيره ولو بلا حائل وكذا بما بينهما بحائل بغير الوطء ولو تلطخ دما"".</h5>
</h5><p>محمد طارق</p><p>دارالافتاءجامعۃالرشید</p><p>22<span dir=""LTR"">/</span>ذی قعدہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق صاحب</td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",7574,jameya-tur-rasheed,جائز و ناجائزامور کا بیان,عورت کو دیکھنے ، چھونے اورجماع کرنے کے احکام
2022-06-22,https://almuftionline.com/2022/06/22/7550/,مستقبل کے الفاظ سے طلاق,<p>من کہ مسمی محمد ابراہیم ولد اللہ بخش  بدرستی ہوش وحواس  یہ تحریر کردی ہے کہ میری بیوی مسماۃ عائشہ  بی بی عرف بیگو جھگڑا کر کے پانے میکے گئی ہوئی ہے اور اب میں اپنی دوسری شادی ضرور کرونگا۔اور دونوں بیویوں کو اکٹھے رکھوں گا۔اگر دونوں کا نباہ میرے ساتھ ممکن نہ ہواتو پھر مسماۃ عائشہ کو  اگر چاہوں گا تو طلاق دیدوں گا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>یہ جملہ"" اگر دونوں کا نباہ میرے ساتھ ممکن نہ ہواتو پھر مسماۃ عائشہ کو  اگر چاہوں گا تو طلاق دیدوں گا ""   مستقبل کے الفاظ پر مشتمل ہے ،یہ ایک طرح سے وعدہ یا دھمکی ہے ،اگر انہوں نے بعد میں باقاعدہ طلاق نہ دی ہو تو ان الفاظ سے خود بخود طلاق واقع نہیں ہوگی۔</p><h6 class=""has-text-align-right"">حوالہ جات</h6><h5><h5>الفتاوى الهندية (1/ 384):</h5>
<h5>في المحيط لو قال بالعربية أطلق لا يكون طلاقا إلا إذا غلب استعماله للحال فيكون طلاقا۔</h5>
</h5><p>سید نوید اللہ</p><p>دارالافتاء،جامعۃ الرشید</p><p>04/ذوالحجہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7550,jameya-tur-rasheed,طلاق کے احکام,صریح طلاق  کابیان
2022-06-22,https://almuftionline.com/2022/06/22/7380/,ای این ایل ENEL نامی پونزی سکیم میں انویسٹمنٹ نیز لوگوں سے فنڈز لے کر نفع دینے والی کمپنیوں کا اصولی حکم,"<p>مفتی صاحب ایک مسئلہ درپیش ہے جس میں آپ سے گزارش ہے کہ قرآن و حدیث کی روشنی میں آگاہ کریں۔ ایک آن لائن ویب سائٹ ہے جس کا پورا نام<span dir=""LTR""> ENEL </span>گرین پاور ہے ۔ان کے مطابق یہ لوگ سولر پینلز کا کام کرتے ہیں اور سولر پینل خریدتے ہیں، جس کو خریدنے کے لئے ان کو کچھ رقم کی ضرورت ہوتی ہے۔ وہ مختلف سرمایہ کاروں کو دعوت دیتے ہیں کہ آپ اس میں سرمایہ کاری کریں اور منافع کمائیں۔ ان کے مطابق یہ لوگ سولر پینل خریدتے ہیں اور اس سے بجلی بناتے ہیں اور مختلف ممالک کو بیچتے ہیں ۔ اس سے حاصل ہونے والا پرافٹ ہمیں دیتے ہیں لیکن ان کا جو پرافٹ ہے وہ فکس ہے ۔ان کے مختلف پیکجز ہے مطلب اگر آپ 500 کی انویسٹمنٹ کرتے ہیں تو آپ کو ایک دن میں 18 روپے ملتے ہیں اور اگر آپ دو ہزار کی انویسٹمنٹ کرتے ہیں تو آپ کو 72 روپے ایک دن میں ملتے ہیں۔ اسی طرح اگر آپ 10000 کی انویسٹمنٹ کرتے ہیں  تو اس پر تین سو ساٹھ روپے ایک دن میں ملتے ہیں ۔ مطلوبہ مدت ختم ہونے پر جو کہ تقریبا تین گھنٹے کی ہے آپ کی اصل رقم بھی آپ کے اکاؤنٹ میں واپس آ جاتی ہے ۔اور بھی مختلف انویسٹمنٹ کے پروگرام ہیں، جس طرح آپ کی انویسٹمنٹ بڑھتی جائے گی، اسی طرح آپ کا پرافٹ بھی بڑھتا جائے گا۔ ایک بات جو کمپنی والوں نے نہیں بتائی یہ کہ جو ہم نے مختلف سرمایہ کاروں سے سنا ہے کہ یہ کمپنی کسی بھی وقت بند ہو سکتی ہے اور آپ کا جو بھی سرمایہ ہے ڈوب سکتا ہے لیکن یہ بات کمپنی والوں کی طرف سے کبھی نہیں بیان کی گئی ۔ اس میں کتنی حقیقت ہے اس کا نہیں پتا۔<span dir=""LTR""> withdrawal </span>کرتے وقت 8 پرسنٹ فیس ٹیکس یا ان کی سروس فیس کے طور پر کاٹے جاتے ہیں۔ ایک اور ذریعہ اس میں کمانے کا یہ ہے کہ اس میں جب آپ کسی دوست کو اپنے لنک سے انوائٹ کرتے ہیں وہ جتنا بھی پرافٹ کماتا ہے اس پر آپ کو دس پرسنٹ کمیشن دیا جاتا ہے ۔اسی طرح جب وہ اگر کسی اور کو آگے انوائٹ کرتا ہے تو جو سیکنڈ پرسن آتا ہے، اس پر بھی 8 پرسنٹ کمیشن آپ کو دیا جاتا ہے۔ اسی طرح تھرڈ پرسن پر آپ کو 3 پرسنٹ کمیشن دیا جاتا ہے۔ ان کے مطابق یہ ایپ پاکستانی گورنمنٹ سے<span dir=""LTR""> approved </span>ہے۔ کسی بھی اکاؤنٹ سے پیسے جمع کروائے جا سکتے ہیں اور کوئی بھی پیکج خریدا جا سکتا ہے اور<span dir=""LTR""> withdrawal </span>کے وقت آپ کے دیئے ہوئے بینک اکاؤنٹ میں پانچ سے چھ گھنٹے میں رقم بھیج دیتے ہیں۔ آپ سے گزارش ہے کہ اس کاروبار کے بارے میں مطلع کریں کہ یہ حلال ہے یا حرام اور اگر یہ سود کے زمرے میں آتا ہے تو اس کی کیا وجوہات ہیں؟ جزاک اللہ خیرا</p><p><span dir=""LTR""> Website link </span><span dir=""LTR""><a href=""https://www.enelpk.com/index.php/regSem/u/uW1QXAAABBBAHzDjuIstw"" target=""_blank"">https://www.enelpk.com/index.php/regSem/u/uW1QXAAABBBAHzDjuIstw</a></span> </p><p>کمپنی سے رابطہ کرنے کے لئے کسٹمر سروس سے بات کی جاسکتی ہے۔ ویب سائٹ کے بارے میں مزید تفصیل کے لیے ساتھ لف کی گئی فائل کا مطالعہ کریں ۔ میں ایک چیز کا ذکر کرنا بھول گیا ،اس میں مختلف سرمایہ کاری کے پروگرام ہیں ،جو کمپنی والے آپ کو انویسٹ کرنے پر سولر پینلز رینٹ پر دیتے ہیں ،جس سے ہفتے  بعد آپ کو پرافٹ دیا جاتا ہے لیکن وہ پہلے سے تعین کردیا گیا ہے یعنی اگر آپ پانچ سو کی انویسٹمنٹ کرتے  ہیں تو پانچ سو والا سولر پینل آپ کو رینٹ پر تین گھنٹوں کے لیے دیا جاتا ہے جس کا پرافٹ اٹھارہ روپے متعین ہے وہ آپ ایک دن میں صرف ایک مرتبہ رینٹ پر لے سکتے ہیں۔ اسی طرح دس ہزار اور دو ہزار والا بھی سولر پینل موجود ہے جو آپ کو<span dir=""LTR""> rent </span>پر دیا جاتا ہے۔ اسی طرح پچاس ہزار 30 ہزار اور لاکھ روپے والے سولر پینل بھی ہیں جو آپ کو تین گھنٹوں کے لئے رینٹ پر دیے جاتے ہیں اور اس کا پرافٹ پہلے سے ہی متعین کر دیا گیا ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>مذکورہ کاروبار ایک پونزی سکیم ہے۔ اس میں روزانہ صرف تین گھنٹے 500 روپے انویسٹ کرنے پر 18 روپے ملتے ہیں جو لگائی گئی رقم کا 3.6 فی صد بنتا ہے۔اس حساب سے تیس دنوں کا منافع 504 روپے یعنی 108 فی صد اور ایک سال کا منافع 6570 روپے یعنی 1314 فی صد بنتا ہے۔ اتنا منافع کسی بھی قانونی کاروبار میں  مسلسل ملنا غیرمعقول  اور ناممکن ہے۔ اس لیے یہ فراڈ پر مبنی ایک سکیم ہے، جس سے بچنا لازم ہے۔</p><p> اسی طرح رقم انویسٹ کر کے اس پر متعین نفع لینا بھی جائز نہیں۔ اس کے علاوہ نیٹ ورک مارکیٹنگ بھی کئی شرعی خرابیوں کی وجہ سے ناجائز ہے۔</p><p>کسی کمپنی میں انویسٹمنٹ سے پہلے ان باتوں جائزہ لینا ضروری ہے:</p><ol>
<li>کمپنی متعلقہ حکومتی ادارے سے باقاعدہ رجسٹرڈ ہو۔اسے عوام سے فنڈز اکٹھا کرنے اور اس پر نفع تقسیم کرنے کی قانونی اجازت حاصل ہو۔(وضاحت: <span dir=""LTR"">SECP</span> سے رجسٹرڈ ہر ادارے کو عوام سے فنڈز اکٹھے کرنے اور اس پر نفع دینے کی اجازت نہیں ہوتی ہے بلکہ صرف مخصوص طرح کی کمپنیوں کو مخصوص شرائط کے ساتھ ایسا کرنے کی اجازت ہوتی ہے۔مثلاً ہماری معلومات کے مطابق آج کل ان اداروں کو ایس ای سی پی کی طرف سے عوام سے فنڈز اکٹھا کرنےاوراس پرنفع دینے کی اجازت ہوتی ہے:مخصوص مضاربہ کمپنیاں، مخصوص نان بینکنگ فائنانشل  کمپنیاں،میوچل فنڈ، پینشن فنڈ،تکافل کمپنیاں،پاکستان سٹاک ایکسچینج میں لسٹڈ کمپنیاں)  اسی طرح وہ کمپنی اسی طریقے سے فنڈز اکٹھے کرے جس طریقے سے فنڈز اکٹھے کرنے کی اسے اجازت ہو۔</li>
<li>کمپنی متعلقہ میدان کے ماہر اور تجربہ کار مستند مفتیان کرام کی نگرانی میں کام کر رہی ہو۔</li>
<li>یہ مفتیان کرام کمپنی کی کاروباری سرگرمیوں اور آمدن وغیرہ کے نظام کی باقاعدہ مسلسل نگرانی اور اس نظام کے درست ہونے کا سرٹیفکیٹ بھی جاری کریں۔</li>
</ol><p>ان  شرائط  کا بیک وقت پایا جانا ضروری ہے۔ ان میں سے کوئی ایک شرط بھی نہ پائی جائے تو ایسی کمپنی میں انویسٹمنٹ سے بچیں۔</p><p><span dir=""RTL"">ہمارے تجربے کے مطابق کچھ کمپنیاں جعلی سرٹیفکیٹ بھی بنا لیتی ہیں۔اس لیے اگر کوئی کمپنی بالترتیب ان تین شرائط پر پوری اترنے کی دعوے دار ہوتواس کے لائسنس، رجسٹریشن سرٹیفکیٹ، شریعہ سرٹیفکیٹ اور نگرانی کرنے والے مفتیان کرام کے نام بھیج کر کسی مستند دارالافتاء سے سوال پوچھ لینا چاہیے۔</span></p><h6 class=""has-text-align-right"">حوالہ جات</h6><h5><ul>
<li>تبيين الحقائق شرح كنز الدقائق وحاشية الشلبي (4/ 59)</li>
</ul>
<h5>و ثوبا على أن يقطعه البائع ويخيطه قميصا) لأن هذه الشروط لا يقتضيها العقد وفيه منفعة لأحدهما فيفسد ولأنه إن كان بعض الثمن بمقابلة العمل المشروط فهو إجارة مشروطة في بيع وإن لم يكن بمقابلته شيء فهو إعارة مشروطة فيه «ونهى النبي - صلى الله عليه وسلم - عن صفقة في صفقة» ولأن الأجل يختص بالديون؛ لأنه شرع للترفيه حتى يتمكن من التحصيل به دون الأعيان إذ هي حاصلة متعينة بالعقد فلا حاجة فيها إلى التأجيل فيكون اشتراطه مفسدا له.</h5>
<ul>
<li>الفتاوى الهندية (4/ 287)</li>
</ul>
<h5>(ومنها) أن يكون نصيب المضارب من الربح معلوما على وجه لا تنقطع به الشركة في الربح كذا في المحيط. فإن قال على أن لك من الربح مائة درهم أو شرط مع النصف أو الثلث عشرة دراهم لا تصح المضاربة كذا في محيط السرخسي.</h5>
<ul>
<li>الدر المختار وحاشية ابن عابدين (رد المحتار) (5/ 648)</li>
</ul>
<h5><span dir=""RTL""> وفي الجلالية كل شرط يوجب جهالة في الربح أو يقطع الشركة فيه يفسدها، وإلا بطل الشرط وصح العقد اعتبارا بالوكالة</span></h5>
</h5><p>نفیس الحق ثاقب</p><p>دارالافتاءجامعۃالرشید کراچی</p><p>2<span dir=""LTR"">2</span>ذیقعدہ 1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>نفیس الحق ثاقب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب / سعید احمد حسن صاحب</td></tr></tbody></table></figure>",7380,jameya-tur-rasheed,مضاربت کا بیان,متفرّق مسائل
2022-06-22,https://almuftionline.com/2022/06/22/7141/,بلا عذر بیٹھ كر تراویح كی نماز پڑھنے کا حکم,<p>كوئی شخص بلا عذر زمین پر بیٹھ كر تراویح كی نماز پڑھے تو اس كا كیا حكم ہے؟اس آدمی كو تھکاوٹ وغیرہ كوئی نہیں، بلکہ سستی کی وجہ سے بیٹھ کر نماز پڑھتا ہے،یا افطاری کے بعد پانی زیادہ پی لیتا ہے، اس سے جسم میں سستی پیدا ہوتی ہے، اس لیےبیٹھ کر تراویح پڑھتا ہے۔ مفصل وضاحت فرما دیجیے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>عذر بیٹھ کرباجماعت تراویح پڑھنا اگرچہ جائز ہے،لیکن خلاف اولی ہے۔(احسن الفتاوی:ج۳،ص۵۲۶) اس لیےمحض سستی اور لاپرواہی کی وجہ سے ماہ رمضان جیسے مبارک مہینے میں تراویح جیسی عظیم عبادت میں کوتاہی نہیں کرنی چاہئے،یہ محرومی کی علامت ہے۔</p><h6 class=""has-text-align-right"">حوالہ جات</h6><h5><h5>الفتاوى الهندية (1/ 118)</h5>
<h5>اتفقوا على أن أداء التراويح قاعدا لا يستحب بغير عذر واختلفوا في الجواز قال بعضهم: يجوز وهو الصحيح إلا أن ثوابه يكون على النصف من صلاة القائم</h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۰شعبان۱۴۴۳ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>نواب الدین صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7141,jameya-tur-rasheed,نماز کا بیان,تراویح کابیان
2022-06-22,https://almuftionline.com/2022/06/22/7285/,ڈراپ شپنگ کا جائز طریقہ,"<p>میرا سوال ڈراپ شپنگ کے بارے میں ہے۔ میں تقریباً تین سال سے ڈراپ شپنگ کر رہا ہوں اور اب الحمد للہ گھر کا خرچہ اس سے بآسانی نکال لیتا ہوں۔ میں عام طور پر علی ایکسپریس سے چیز لے کر ایمزون پر بیچتا ہوں۔ میں چیز کا اشتہار اپنے ایمزون کے اسٹور پر لگاتا ہوں اور چیز کا آرڈر آنے پر علی ایکسپریس سے چیز بھجوا دیتا ہوں۔</p><p>کچھ دن پہلے مجھے ہماری مسجد کے امام صاحب نے یہ بتایا کہ یہ درست نہیں ہے اور دو فتوے واٹس ایپ کیے جن میں سے ایک آپ کے جامعہ کا اور دوسرا دار العلوم کراچی کا تھا۔ ان فتووں میں شرعی متبادل لکھے ہیں لیکن وہ تینوں عمل کرنے میں ناممکن جیسے ہیں۔ میں تفصیل سے بتاتا ہوں:</p><p>پہلا متبادل یہ ہے کہ میں چیز خرید کر قبضہ کر کے اس کے بعد آگے بیچوں لیکن اس میں دو مسئلے ہیں کہ ایک تو اس کے لیے کافی بڑی انویسٹمنٹ چاہیے اور دوسرا اس میں چیز چائنا سے پاکستان آنے میں وقت بھی زیادہ لگتا ہے اور خرچہ بھی زیادہ ہوتا ہے۔ ایمزون<span dir=""LTR""> </span>پر مجھ جیسے بے شمار سیلرز ہیں اور کمپٹیشن کی وجہ سے میں مہنگا یا تاخیر کے ساتھ سامان نہیں بیچ سکتا۔</p><p>دوسرا متبادل یہ ہے کہ سیلز مین کی طرح سپلائیر مجھے کچھ سیلری دے اور باقی میں اس سے طے کروں کہ مجھے کمیشن فیصد کے مطابق ادا کرے۔ اس کا تو بالکل امکان ہی نہیں ہے۔ سپلائیر ایسا کچھ نہیں کرتا اور نہ ہی وہ میرا محتاج ہوتا ہے کہ میری اتنی بات مانے گا۔</p><p>تیسرا متبادل یہ ہے کہ میں سپلائیر سے اپنی اجرت یا اپنا کمیشن طے کر لوں۔ یہ ممکن ہے لیکن اس میں ایک چھوٹا سا مسئلہ یہ ہے کہ میں ایک سپلائیر کی کئی چیزیں سیل کرتا ہوں۔ ہر بار اسے ای میل کرنے اور اپنا کمیشن بتانے کا وہ جواب ہی نہیں دیتا۔</p><p>آپ چونکہ اس میدان کا علم رکھتے ہیں اس لیے آپ تفصیل سے جواب دیں تو مہربانی ہوگی۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>ڈراپ شپنگ کا تیسرا متبادل شرعاً اجارہ ہے اور اس میں چونکہ ڈراپ شپر سپلائیر سے اس کی چیز بیچنے اور اس پر اجرت لینے کا معاہدہ کرتا ہے اور وہ اس دوران کسی اور سپلائیر کی چیز بھی بیچ سکتا ہے، لہذا اس کی حیثیت اجیر مشترک کی ہوتی ہے۔ اجارہ کے عقد میں اجرت کا اس طرح معلوم ہونا ضروری ہے کہ اس میں جہالت فاحشہ (ایسی جہالت جس کی وجہ سے عاقدین میں نزاع ہوتا ہو) نہ ہو۔ نیز اگر اجیرایک سے زیادہ لوگوں کے لیے کام کرتا ہو تو یہ بھی ضروری ہے کہ ایسے نقصان کا ضمان (رسک) مستاجر (مالک) کا ہو جو اجیر کے عمل سے نہ ہوا ہو اور اس سے عمومی احتیاط کے ذریعے بچنا بھی ممکن نہ ہو۔ البتہ اگر اجیر کے عمل سے کوئی نقصان ہو یا نقصان تو قدرتی طور پر ہو لیکن اس سے عمومی احتیاط کے ذریعے بچنا ممکن ہو تو اس صورت میں اجیر نقصان کا ذمہ دار ہوگا۔</p><p> چنانچہ سوال میں مذکور صورت میں آپ تیسرے طریقے کو اختیار کرتے ہوئے سپلائیر کو ایک ہی بار ای میل کر دیں کہ میں آپ کی تمام چیزیں ایک مخصوص حد تک نفع  یا اجرت رکھ کر بیچوں گا اور سپلائیر اس پر راضی ہو تو یہ کافی ہے۔ مثلاً آپ اسے بتا دیں کہ آپ کی تمام پراڈکٹس زیادہ سے زیادہ پچاس فیصد تک اجرت رکھ کر بیچوں گا اور وہ اسے قبول کر لے۔ اس صورت میں چونکہ زیادہ سے زیادہ مقدار معلوم ہے اور سپلائیر کے راضی ہونے کی وجہ سے اس پر نزاع کا احتمال نہیں ہے لہذا یہ جہالت یسیرہ ہے اور آپ پچاس فیصد یا اس سے کم اپنی اجرت رکھ سکتے ہیں۔ اگر پچاس فیصد سے زیادہ قیمت پر چیز فروخت کی تواضافی رقم سپلائیر کو دینی ہوگی۔</p><p>نیز ای میل میں اس بات کی صراحت بھی ضروری ہے کہ اگر سپلائیر نے سامان ڈائریکٹ کلائنٹ کو بھیجا (جیسا کہ ڈراپ شپنگ میں عرف ہے) تو راستے میں ہونے والے کسی بھی قسم کے نقصان کا ذمہ دار سپلائیر ہوگا، اور اگر آپ نے سامان پر قبضہ کر کے کلائنٹ تک پہنچایا تو قبضے کے بعد ہونے والے ایسے نقصانات کا ذمہ دار سپلائیر ہوگا جو آپ کے عمل کی وجہ سے نہ ہوئے ہوں اور ان سے عمومی احتیاط سے بچنا بھی ممکن نہ ہو۔ اور اگر نقصان آپ کے عمل کی وجہ سے ہو یا اس سے عمومی احتیاط سے بچنا ممکن ہو تو اس کی ذمہ داری آپ پر ہوگی۔ مثلاً اگر بحری راستے سے ڈلیوری کے دوران جہاز تباہ ہو جائے تو سامان کا نقصان سپلائیر کا ہوگا لیکن اگر آپ کے سامان وصول کرنے کے بعد شپنگ کمپنی تک لے جاتے ہوئے سامان بارش سے خراب ہو جائے، جب کہ عمومی احتیاط (مناسب پیکنگ، پلاسٹک چڑھانے یا شاپنگ بیگ استعال کرنے وغیرہ) سے اس سے بچا جا سکتا ہو تو اس کے ذمہ دار آپ ہوں گے۔ سپلائیر اگر ان شرائط پر راضی ہو تو یہ کام کرنا شرعاً درست ہے۔</p><h6 class=""has-text-align-right"">حوالہ جات</h6><h5><h5>اعلم أن الهلاك إما بفعل الأجير أو لا، والأول إما بالتعدي أو لا. والثاني إما أن يمكن الاحتراز عنه أو لا، <strong>ففي الأول بقسميه يضمن اتفاقا. وفي ثاني الثاني لا يضمن اتفاقا</strong> وفي أوله لا يضمن عند الإمام مطلقا ويضمن عندهما مطلقا. وأفتى المتأخرون بالصلح على نصف القيمة مطلقا، وقيل إن مصلحا لا يضمن وإن غير مصلح ضمن، وإن مستورا فالصلح اهـ ح والمراد بالإطلاق في الموضعين المصلح وغيره.</h5>
<h5>مطلب يفتى بالقياس على قوله وفي البدائع: لا يضمن عنده ما هلك بغير صنعه قبل العمل أو بعده؛ لأنه أمانة في يده وهو القياس. وقالا يضمن إلا من حرق غالب أو لصوص مكابرين وهو استحسان اهـ. قال في الخيرية: فهذه أربعة أقوال كلها مصححة مفتى بها، وما أحسن التفصيل الأخير والأول قول أبي حنيفة - رحمه الله تعالى -. وقال بعضهم: قول أبي حنيفة قول عطاء وطاوس وهما من كبار التابعين، <strong>وقولهما قول عمر وعلي وبه يفتى احتشاما لعمر وعلي صيانة لأموال الناس، والله أعلم اهـ. وفي التبيين: وبقولهما يفتى لتغير أحوال الناس، وبه يحصل صيانة أموالهم اه</strong>ـ.؛ لأنه إذا علم أنه لا يضمن ربما يدعي أنه سرق أو ضاع من يده. وفي الخانية والمحيط والتتمة: الفتوى على قوله، فقد اختلف الإفتاء، وقد سمعت ما في الخيرية.</h5>
<h5><span dir=""RTL"">(الدر المختار و حاشية ابن عابدين، 6/65، ط: دار الفكر)</span></h5>
</h5><p>محمد اویس پراچہ     </p><p>دار الافتاء، جامعۃ الرشید</p><p><span dir=""RTL"">25/ ذو القعدہ 1443ھ </span></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد اویس پراچہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7285,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2022-06-21,https://almuftionline.com/2022/06/21/7881/,مدتِ اجارہ ختم ہونے کے بعد ادا شدہ کرایوں میں اضافہ کا مطالبہ,<p> ہماری فیکٹری ہے جو کہ کرایہ (کی جگہ) پر ہے۔ مالکِ مکان کے ساتھ ہمارا سالانہ کرائے کا معاہدہ ہوتا ہے۔ اکتوبر 2021 میں معاہدہ ختم ہوگیا تھا، اس کے بعد نیا معاہدہ نہیں ہوا، ہم پرانے معاہدے کے حساب سے کرایہ ادا کرتے رہے، جن کی رسیدیں بھی موجود ہیں۔  کل پانچ ماہ کا کرایہ ادا کرنے کے بعد اب مالکِ مکان یہ مطالبہ کر رہا ہے کہ معاہدہ ختم ہونے کے بعد (سے) پندرہ فیصد اضافہ ادا کردو، جبکہ ان پانچ ماہ کا کرایہ ہم ادا کرچکے ہیں، ان کا پندرہ فیصد اضافی رقم کا مطالبہ بغیر معاہدہ کے ہے۔ ایگریمنٹ ختم ہونے کے بعد مالکِ مکان پرانے حساب سے کرایہ بخوشی وصول کرتا رہا، پھر اچانک پانچ ماہ بعد پندرہ فیصد اضافے کا مطالبہ سامنے آیا ہے۔   </p><p>سوال یہ ہے کہ کیا مالکِ مکان کا ادا شدہ کرایوں میں پندرہ فیصد اضافے کا مطالبہ جائز ہے ؟   </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>منسلکہ کرایہ نامہ میں لکھا ہے:-</p><p>یہ کرایہ نامہ صرف گیارہ ماہ کے لیے کار آمد ہے جس کا نفاذ بمؤرخہ 2020-12-1 سے ہوگا، اور اختتام مؤرخہ 2021-10-30 کو ہوگا، اور کرایہ نامہ مالک کی رضامندی سے قابلِ تجدید ہوگا، فریقِ اول گیارہ ماہ بعد کرایہ میں ٪15 اضافے کا حق محفوظ رکھتا ہے۔</p><p>معاہدہ کی اس شق کی رو سے  اجارہ کی مقررہ مدت ختم ہونے کے بعد تجدیدِ معاہدہ کی صورت میں مالک کو کرایہ میں ٪15 اضافہ کرنے کا حق حاصل تھا، لیکن سوال نامہ کے مطابق نہ تجدیدِ معاہدہ ہوا، نہ ہی مالک نے کرایہ میں ٪15 اضافہ نہیں کیا، بلکہ ہر ماہ بخوشی سابقہ کرایہ لیتا رہا۔ اس لیے اس تفصیل کی رو سے اب وہ گزشتہ مہینوں کے وصول کردہ کرایہ جات پر ٪15 اضافہ کا مطالبہ نہیں کرسکتا۔</p><p>البتہ اگر آپ دونوں کرایہ داری کا معاملہ جاری رکھنا چاہتے ہیں تو آئندہ آنے والے مہینوں کا کرایہ ابھی سے باہم رضامندی سے مقرر کرلیں۔  </p><p> </p><h6 class=""has-text-align-right"">حوالہ جات</h6><h5><h5>المجلة (ص: 84):</h5>
<h5>مادة 437: وتنعقد الإجارة بالتعاطي أيضا، كالركوب في باخرة المسافرين وزوارق المواني ودواب الكراء من دون مقاولة، فإن كانت الأجرة معلومة أعطيت، وإلا فأجرة المثل.  </h5>
<h5>مادة 438: السكوت في الإجارة يعد قبولا ورضاء………….….. الخ  </h5>
<h5> مادة 439: لو تقاولا بعد العقد على تبديل البدل أو تزييده وتنزيله يعتبر العقد الثاني.  </h5>
<h5>شرح المجلة للأتاسی (2/504):</h5>
<h5>شرح المادة 1437: (وإلا فأجرة المثل) بالغةً ما بلغت؛ لعدم التسمیة.</h5>
<h5>وفی التتارخانیة عن التتمة: سألت أبا یوسف رحمه الله تعالیٰ عن الرجل یدخل السفینة أو یحتجم أو یفتصد أو یدخل الحمام أو یشرب الماء من السقاء ثم یدفع الأجرة وثمن الماء، قال: یجوز استحسانا، ولایحتاج إلی العقد قبل ذلك اھ.</h5>
<h5>درر الحکام شرح مجلة الأحکام (1/479):</h5>
<h5>شرح المادة 439: الزیادة : أما الوعد بالزیادة فلیس له حکم، کما لو استأجر دابة من مکار بأجرة من العملة المغشوشة أی المختلطة ثم طلب إلیه المؤجر أن تکون الأجرة من غیر المغشوشة أو طلب إلیه الزیادة فقال له المستأجر: إننی أفعل ما ترید، فلا یلزمه شیئ بهذا الوعد المجرد.  </h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p> 21/ذو القعدۃ/1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7881,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
2022-06-21,https://almuftionline.com/2022/06/21/7120/,میراث اور جائیداد کی تقسیم,"<p>کیا فرماتے ہیں مفتیان کرام اس مسئلہ کے بارے میں کہ میری والدہ (ماریہ) نے دو شادیاں کی پہلے شوہر (رمضان) سے ان کا ایک بیٹا (ریاض) ہے اور پھر طلاق کے بعد میرے والد (رفیق) سے شادی کی اور اس سے ہم دو بھائی (مسلم اور جہانگیر) ہیں،شادی کے وقت میری والدہ (ماریہ) کے پاس کچھ نہیں تھا شادی کے بعد جو کچھ تھا وہ میرے والد (رفیق) نے دیا تھا، میری والدہ کا جس گھر میں انتقال ہوا وہ گھر میری والدہ کے نام تھا اور اس کے علاوہ مہاجر کیمپ میں ایک ایک کمرے کے چار گھر دلائے تھے اور وہاں گھر کے کاغذات نہیں ہوتے بلکہ بجلی کا بل جس کے نام ہوتا ہے اس کے نام گھر کھلاتے ہے، اور بجلی کے بل ہم دو بھائی (مسلم اور جہانگیر) کے نام پر ہے۔ میرے والد (رفیق) نے امی (ماریہ) سے شادی کرنے کے بعد یہ کہا تھا پہلے شوہر (رمضان) سے بیٹے (ریاض) کا ہمارے سے کوئی تعلق نہیں اور نہ ہی ہمارے جائداد میں اس کا کوئی حصہ ہوگا اور امی ابو نے یہ بھی بتایا کہ یہ بات اخبار میں بھی شائع کی تھی البتہ اس کے صحیح الفاظ معلوم نہیں خالہ اور ماموں اس بات کے گواہ ہیں ان کے سامنے یہ بات ہوئی تھی۔ 1. کیا میری والدہ (ماریہ) کے پہلے شوہر (رمضان) کے بیٹے (ریاض) کا بھی میراث میں بنتا ہے اگر بنتا ہے تو کس کس چیز میں اور کتنا بنتا ہے؟ 2۔ میری خالہ یہ کہہ رہی تھی کہ تمہاری امی نے مجھ سے یہ کہا تھا کہ میرے مرنے کے بعد میری ساری جائیداد اور میرے چھوٹے بیٹے (جہانگیر) کو تم سنبھالنا، چونکہ میرا چھوٹا بھائی (جہانگیر) کی ۲۷ سال عمر ہے اور اور اس کا دماغ پیدائشی طور پر چھوٹا ہے اس لیے خالہ سے کہا کہ میں (مسلم) اپنی بیوی بچوں کے ساتھ الگ گھر میں رہتا ہوں۔ تو کیا یہ ساری وراثت ہم بھائیوں میں تقسیم ہوگی یا اس میں خالہ کا بھی حصہ ہوگا؟ 3. میرے والدہ (ماریہ)کے دو بینک اکاونٹ ہیں ایک امی اور بھائی (جہانگیر) کا جوائنٹ اکاؤنٹ ہے جس میں ایک لاکھ ایک ہزار روپے ہیں، اور دوسرا اکاؤنٹ صرف امی کے نام پر ہے جس کا <span dir=""LTR"">nominee</span> میرے بھائی (جہانگیر) کو بنایا ہے، لہذا کیا اس اکاؤنٹ میں پیسے وراثت میں تقسیم ہوں گے؟ اگر ہوں گے تو کیسے ہوں گے؟ 4۔ مہاجر کیمپ میں ایک گھر ہے جو گودام بناہوا ہے جو کہ میرے والد کے نام ہے اور چونکہ میں والد نے بھی دو شادیاں کی پہلی بیوی (رحیمہ) سے تین بیٹے ہیں، میرے والد کا انتقال پہلے بیوی (رحیمہ) کے گھر میں ہوا تھا، والد کے انتقال کے بعد پہلے بیوی (رحیمہ) کے تینوں بیٹوں نے یہ کہہ کر ہمیں والد صاحب کے وراثت میں سے کچھ نہیں دیا کہ ابو (رفیق) نے یہ کہا تھا کہ جو کچھ یہاں (پہلی بیوی رحیمہ کے گھر میں) ہے وہ ہمارا ہے اور جو کچھ تم لوگوں کے گھر میں وہ تمہارا (والدہ ماریہ، میں جاوید، اور بھائی جہانگیر) ہے۔ لہذا مہاجر کیمپ میں جو والد صاحب کے نام گھر ہے تو کیا اس میں اس کے پہلی بیوی (رحیمہ) کا اور ان کے بیٹوں کا بھی حصہ ہوگا؟ اور اگر ہو تو کتنا ہوگا۔ براہ مہربانی قرآن اور سنت کی روشنی میں رہنمائی فرمائیں آپ کی عین نوازش ہوگی ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>مرحوم نے اپنی ملکیت میں سے جوچیزیں اور جائیداد اپنی زندگی میں کسی کو باقاعدہ مالکانہ اختیار دے کر حوالے کی ہوں تو وہ ترکہ میں شامل نہیں ہونگی اور کے علاوہ جو مال یا جائیداد صرف کاغذات میں نام کی ہوں یا صرف زبان سے کہا ہو مالکانہ اختیار کے ساتھ حوالہ نہ کی ہوں یا صرف دینے کا وعدہ کیا ہویا مرنے کے بعد تملیک کی بات کی ہو تو ایسی تمام صورتوں میں ایسی جملہ ملکیتی اموال وجائیداد مرحوم کے ترکہ میں شامل ہو کر اس کے جملہ ورثہ میں شرعی حصص کے مطابق تقسیم ہونگی، م</p><p>مرحوم کے ورثہ میں اس کی پہلی بیوی اور دوسری بیوی  اور ان دونوں کی وہ اولاد ہے جو مرحوم کی موت کی وقت زندہ تھی،اور ماریہ کا پہلے شوہر سے بیٹا مرحوم کے ورثہ میں شامل نہ ہوگا۔اسی طرح آپ کی والدہ ماریہ کے وراثت اور ورثہ کا حکم ہے اور مرحومہ کی بہن اس صورت میں وارث نہیں بن سکتی۔</p><p>اول مرحوم کی  تمام متروکہ(مملوکہ) منقولہ وغیرمنقولہ تمام اموال وجائیداد میں سے اول انکی تجہیز وتکفین کاخرچ( بشرطیکہ کسی نے اپنی طرف سے نہ کیا ہو۔) پھر اگر ان پر کوئی قرضہ ہو تو اس کی ادائیگی لازم ہے،اس کے بعداگر کوئی جائز وصیت کی ہو تو ایک تہائی ترکہ میں سے اسے پورا کرنا ضروری ہے،اس کے بعدکل مال ۸۰ برابرحصوں میں تقسیم ہوگا،جن میں سے ہر ایک زوجہ کو ۵ ،۵ حصے اور اور ہر بیٹے کو ۱۴،۱۴ حصے ملیں گے۔</p><p> اس کے بعد ہر ہر زوجہ کا حصہ اس کے مرنے کے وقت موجود اس کے ورثہ کے درمیان تقسیم ہوگی، لہذا آپ کی والدہ کی جملہ ملکیت میں مذکورہ بالا طریقہ کے مطابق ان کی تجہیز وتکفین وغیرہ جملہ حقوق کی ادائیگی کے بعد اس کا مال اس کے دونوں بیٹوں میں برابر تقسیم ہوگا۔</p><h6 class=""has-text-align-right"">حوالہ جات</h6><h5><h5>۔۔۔۔۔۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۴شعبان۱۴۴۳ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>نواب الدین صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7120,jameya-tur-rasheed,میراث کے مسائل,میراث کے متفرق مسائل
