issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-11-29,https://almuftionline.com/2023/11/29/11675/,عدالتی خلع اور بچی کی پرورش اور تقسیم ترکہ کا حکم,<p>شوہر اپنی بیوی کو بہت مارتا پیٹتا تھا اور تنگ کرتا تھا اور نہ ہی نانفقہ/خرچ دیتا تھا جس پر تنگ آ کر بیوی نے شوہر سے مورخہ 2016-08-24 کو عدالتی خلع لے لیا تھا۔ بیوی نے جب خلع لیا تھا، اس وقت اس کے ساتھ اسکی بچی جس کی عمر تقریبا 8 ماہ تھی، اس کے بعد بیوی نے اپنے سابق شوہر پر عدالت میں مقدمہ درج کیا جس میں استدعا کی گئی کہ اس کو اس کے جہیز کا سامان یا اس کی رقم اور 47 گرام سونا اور ساتھ ہی بچی کا خرچ دیا جائے، اس پر معزز عدالت نے مورخہ 2017-12-07 کو سابق شوہر کے خلاف اور بیوی کے حق میں فیصلہ جاری کیا جس کے مطابق سابق شوہر کو پابند کیا گیا کہ وہ اپنی سابقہ بیوی کو جہیز کے سامان کی رقم مبلغ ایک لاکھ روپے 100000 اور 47 گرام سونا دینے کا پابند ہے اور باپ ہونے کے ناطے بچی کا ماہانہ خرچ 5000 روپے 10 فیصد سالانہ انکریمنٹ کے ساتھ اپنی سابقہ بیوی کو دینے کا پابند ہے، جب تک بچی کی شادی نہیں ہوجاتی۔ عدالتی حکم کے باوجود سابق شوہر نے نہ ہی بچی کا خرچ فراہم کیا اور نہ ہی اپنی سابقہ بیوی کو مندرجہ بالا عدالتی حکم کے مطابق رقم اور 47 گرام سونا ادا کیا، اسی طریقہ سے یہ سلسلہ چلتا رہا اور 7 سال سے زائد گزر گئے ۔ جب سابقہ بیوی شاہدہ ولدیت بابو الدین نے خلع لیا تھا، اس کے ساتھ ہی اس نے اپنی بچی فائزہ جس کی عمر اس وقت 8 ماہ تھی اپنی سگی بہن خورشیدہ بانو بیوہ محمد ایوب کو اپنی مرضی سے گود دے دیا تھا کیوں کہ خورشیدہ بانو بے اولاد تھی، اس کی کوئی اولاد نہیں تھی۔ خورشیدہ بانو نے بچی فائزہ کو بالکل ماں کی طرح پالا اور اس کی تربیت کی تمام طر خرچ خود برداشت کیا، اس کو تعلیم دی اور اس کے تمام روز مرہ کے اخراجات اٹھاتی رہی اور ماں کی طرح بچی کو پیار اور عزت دی اور اپنی جائیداد کا وارث بھی منتخب کیا ۔ بچی فائزہ بھی خورشیدہ بانو کو اپنی ماں کی طرح پیار کرتی ہے اور اسے ماں ہی کا رتبہ دیتی ہے اور دونوں میں بہت پیار ہے اور دونوں ایک دوسرے کے بنا نہیں رہ سکتی۔ شاہدہ ولدیت بابو الدین 2022-12-31 کو انتقال کر گئی ،سابقہ شوہر کو جب اپنی سابقہ بیوی کے انتقال کا پتا چلا تو اس نے لالچ کی بنیاد پر بچی فائزہ جس کی موجودہ عمر تقریبا 7 سال سے زائد ہے، خورشیدہ بانو سے عدالت کے ذریعہ واپس لے لیاتاکہ مندربالا عدالتی حکم پر عمل درآمد نہ کرنا پڑے اور سابقہ بیوی اور بچی کا تمام خرچ ہڑپ کر سکے ۔ نوٹ: سابق شوہر نے خلع کے فورا بعد دوسری شادی کر لی تھی اور اس کی دوسری بیوی سے اولاد بھی ہے اس سات سال کے دورانیوں میں سابق شوہر نے نہ ہی بچی سے ایک بار بھی ملنے کی کوشش کی اور نہ ہی اس کا حال احوال لیا ،یہاں تک کہ سابق شوہر بمعہ اہل و عیال بچی سے بالکل لا تعلق رہے اور بچی نے بھی نہ ہی اپنے باپ کو جانتی تھی اور نہ ہی اس کے خاندان کو اور نہ ہی کسی قسم کا خرچ فراہم کیا اور باپ ہونے کے فرض سے بالکل غافل رہا ۔اب چند سؤال جواب کے لیے پیش خدمت ہیں:</p><p> 1. جس باپ نے بچی کی پیدائش سے اور اس کی موجودہ عمر تقریبا 7 سال تک کوئی فرض ادا نہیں کیا اور نہ ہی کسی قسم کا خرچ فراہم کیا ،ایسےباپ پر شرعی  کیاحکم لاگو ہے؟</p><p> 2. خورشیدہ بانو( جوکہ شاہدہ کی سگی بہن ہے۔)نے بچی کو اس کی 8 ماہ کی عمر سے 7 سال کی عمر تک ماں کی طرح پالا اس کے تمام اخراجات اٹھائے خورشیدہ بانو کے لیے کیا شرعی حکم لاگو ہے؟</p><p> 3. اس وقت شاہدہ (مرحومہ) کی وراثت میں عدالتی حکم کے مطابق 100000 ایک لاکھ روپے اور 47 گرام سونا موجود ہے اس کا شرعی حقدار کون ہے؟</p><p> 4. جب کہ شاہدہ کے وارثان نے ۱) شانی (بہن)، ۲) محمد علی (بھائی )، ۳) محمد فرید (بھائی)، ۴) محمد شاہد ب(بھائی)، ۵) محمد ساجد (بھائی)، ۶) خورشیدہ بانو (بہن)، ۷) بیٹی فائزہ عمر تقریبا 7 سال موجود ہے،شاہدہ کی وراثت کی تقسیم کا شرعی حکم کیا ہوگا؟</p><p> 5. سابقہ شوہر نے بچی کے باپ ہونے کا کوئی فرض ادا نہیں کیا اور نہ اس دورانیہ میں بچی کو دیکھا اور نہ اس کا حال و احوال اور نہ ہی اس کو ایک روپیہ بھی خرچ فراہم کیا اس صورت میں باپ شرعی طور پر بچی کو رکھنے کا حقدار ہے؟</p><p> 6. خورشیدہ بان جس نےبچی کی تقریبا 7 سال سے زائد پرورش کی، نشونما کی، تعلیم حاصل کرائی اور تمام معاملات زندگی کے اخراجات برداشت کیے اور ماں کی طرح پیار اور عزت دی اور اپنا وارث منتخب کیا، اس صورت میں خورشیدہ بانو اس کو اپنے ساتھ شرعی طور پر رکھنے کی حقدار ہے؟</p><p> 7. خورشیدہ بانو کی شرعی طور پر بچی کےباپ سے تمام اخراجات سابقہ موجودہ اور آنے والے تمام اخراجات حاصل کرسکتی ہے؟</p><p> 8. مندرجہ بالا باپ اور خورشیدہ بانو (سگی خالہ) کے کردار کو اور خدمات کو مد ِ نظر رکھتے ہوئے قرآن و سنت اور شرح کی روشنی میں بچی پر کس کا حق لاگو ہوگا ؟ معزز مفتیان کرام سے مؤدبانہ گذارش ہے کہ قرآن و سنت اور شرع کی روشنی میں مندرجہ بالا مسئلہ پر غور کیا جائے اور مندرجہ بالا سوالات کے جوابات قرآن و سنت اور شرع کی روشنی میں دیئے جائیں اور باپ کے کردار کو مدِ نظر رکھتے ہوئے بچی کے مستقبل کا فیصلہ قرآن و سنت اور شرع کی روشنی میں تحریری طور پر دیا جائے تاکہ بچی کے بہتر مستقبل کے لیے راہ نما ثابت ہو۔ معزز عدالت میں بچی کی (کسٹڈی) کا مقدمہ زیر بحث ہے، عدالت کی رہنمائی کے لئے جامعہ کا تفصیلی فتویٰ فراہم کیا جائے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>۱و ۸۔عدالتی خلع یک طرفہ طور ہونے(یعنی شوہر کی مرضی کے بغیر ہونے) کی وجہ سے شرعا معتبر نہیں۔</p><p>بچی کا خرچ چونکہ والد کے ذمہ ہے،بالخصوص جبکہ عدالت نے فیصلہ بھی کردیا ہے،لہذا اس کا بچی کا خرچ نہ دینا گناہ ہے جس سے توبہ لازم ہے اور خرچ دینا لازم ہے۔</p><p>۲و۷۔خورشیدبانونےجس قدر خرچ کیاہے،اگروہ قرض کی نیت سےہواورعدالت کے فیصلہ کے مطابق ہو تو وہ اس کا مطالبہ کرسکتی ہے، ورنہ( قرض کی نیت نہ تھی یا نیت تو تھی لیکن عدالت کی اجازت سے نہ ہو، بلکہ ذاتی طور پر ہو) ایسی صورت میں وہ خرچ کردہ رقم کا مطالبہ نہیں کرسکتی۔</p><p>۳و۴۔اس کے حقدار مرحومہ کے شرعی وارث ہیں اورطریقہ تقسیم وراثت یہ ہے کہ اول مرحومہ کے ترکہ سے اس کےکفن وتدفین کے اخراجات ادا کئے جائیں گے، بشرطیکہ کسی وارث نے اپنی طرف سے ادا نہ کئے ہوں، اس کے بعد اس کے ذمہ واجب  حقوق اگر ہوں تو ان کو ادا کیا جائے گا،( البتہ حقوق اللہ مثلا نمازوں،روزوں کا فدیہ دینے کی شرط یہ ہے کہ میت نےاپنی زندگی میں ادائیگی کی وصیت کی ہو، ورنہ ادائیگی لازم نہیں،لیکن اگر کوئی وارث اپنی ذاتی ملکیت سے ادا کردے تو یہ بھی جائز ہے)اس کے بعد اگر اس نے کوئی جائز وصیت کی ہو تو ایک تہائی تک اس کو پورا کیا جائے گا۔ اس کےبعدکل ترکہ  کاچوتھائی(25فیصد)شوہرکواورنصف(50فیصد) بیٹی کو ملے گا اور باقی مال دس برابرحصوں میں تقسیم ہو گا اور ہر بھائی کو دو دو حصے(5فیصد) اور ہر بہن کو ایک حصہ(2٫5فیصد) ملے گا۔</p><p>۵و۶۔چونکہ لڑکی  کی حق حضانت(پرورش) کی مدت نو سال عمر ہونے تک ہے اورجب تک والدہ  زندہ ہو،(خواہ نکاح میں ہو یا نکاح ختم ہونے کے بعد)یہ بچند شرائط  سب سے پہلے اسی کا حق ہے، اس کی عدم موجودگی یا شرائط کے پورے نہ ہونے کی صورت میں دیگر رشتہ داروں کے پاس بالترتیب رہے گی اور نو سال کے بعد والد کے  پرورش میں آئے گی،اگر والدہ کےعلاوہ(کسی بھی درجہ کی نانی ،دادی،بہن،بھانجی میں سے)کوئی نہیں توایسی صورت میں خالہ کوپروروش کاحق ہے،یااس قسم کےیگررشتہ دار تھےتوسہی، لیکن ان میں سے کوئی پرورش کی ذمہ داری لینے کوتیار نہ ہوں یاان کی پرورش کرنے میں بچی کی دینی یادنیوی مصالح فوت ہوتےہوں توایسی صورت میں بھی خالہ کولینےکاحق ہے۔</p><p>صورت مسؤولہ میں چونکہ والدہ نے خود اپنی زندگی میں اپنا حق حضانت  اپنی بہن کو حوالہ کیا ہے، لہذا خالہ کا بچی کو نو سال تک زیر تربیت رکھنا بطور حق شرعی شرعا جائز ہے،بشرطیکہ اس کا شوہر بچی کا محرم ہو اور اس کی تربیت وکفالت میں رہنے سے بچی کو دینی یا دنیوی لحاظ سے کوئی بھی نقصان یا ضرر لاحق نہ ہوتا ہو اور نو سال کے بعد یہ بچی اس کے والد کو اس شرط پر حوالہ کی جائے گی کہ اس کی کفالت اور تربیت دینی اور دنیوی لحاظ سے بچی کے لیے مضرونقصان دہ نہ ہو،ورنہ عدالت کے فیصلہ یا پنچائیت کے فیصلہ کی روشنی میں کسی ایسے شخص  کو(خواہ وہ خالہ ہی کیوں نہ ہو) کو حوالہ کی جائے گی جو اس کو مذکور شرائط کے مطابق رکھ سکے۔</p><h6 class=""has-text-align-right"">حوالہ جات</h6><h5><h5>۔۔۔۔۔۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۱۳جمادی الاولی ۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نواب الدین </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11675,jameya-tur-rasheed,طلاق کے احکام,خلع اور اس کے احکام
2023-11-29,https://almuftionline.com/2023/11/29/12501/,بچوں کے مال پر زکوۃ کاحکم,<p>کیافرماتے ہیں علماء کرام اس مسئلہ کے بارے میں کہ</p><p>میری دکان ہے اوراس میں میرے ساتھ ایک اوربندہ شریک تھا ،اب میرے اس شریک کا انتقال ہوگیاہے اوراس کے بچے چھوٹے یعنی نابالغ ہیں مجھے پوچھنایہ ہے کہ دکان کا سال پورا ہونے والاہے میں نے دکان کی زکوة نکالنی ہے تو کیا ان بچوں کے حصہ کا بھی نکالوں گایا صرف اپنے حصے کا نکالوں گا اوران نابالغ بچوں پر زکوة نہیں ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شرکت میں ایک شریک کے فوت ہونے سے شرکت ختم ہوجاتی ہے لہذا مسئولہ صورت میں آپ کے شریک کے فوت ہونے سے شرکت ختم ہوچکی تھی لہذاشریک کے فوت ہونے کی صورت میں اس کا  حصہ بمع منافع ان کےورثہ کو واپس کرناضروری ہے، نئے سرے سے شرکت کرنی ہو تو مرحوم کے بالغ ورثہ اورنابالغ ورثہ کے اولیاء کی اجازت سے نئی شرکت شروع کی جاسکتی ہے۔</p><p><span dir=""RTL"">مسئولہ صورت میں آپ صرف اپنے حصے کی زکوة اداکرینگےکیونکہ شرکت ختم ہونےکی وجہ سے آپ ورثہ  کے وکیل نہیں رہے نیز نابالغ بچوں کے بالغ ہونے تک ویسے بھی ان کے مال پرزکوٰۃ واجب  نہیں ہوتی۔</span></p><h6 class=""has-text-align-right"">حوالہ جات</h6><h5><h5>مجمع الأنهر في شرح ملتقى الأبحر (1/ 728)</h5>
<h5>(وتبطل الشركة بموت أحدهما) أي أحد الشريكين لتضمنها الوكالة وهي تبطل بالموت، وإطلاقه شامل لما إذا علم بموت صاحبه أو لم يعلم لأنه عزل حكمي فلا يشترط له العلم.</h5>
<h5>الفتاوى الهندية (2/ 335)</h5>
<h5>وتبطل الشركة بموت أحدهما علم به الشريك أو لا.</h5>
<h5>العناية شرح الهداية (2/ 156)</h5>
<h5>(وليس على الصبي والمجنون زكاة) خلافا للشافعي - رحمه الله - فإنه يقول: هي غرامة مالية فتعتبر بسائر المؤن كنفقة الزوجات وصار كالعشر والخراج. ولنا أنها عبادة فلا تتأدى إلا بالاختيار تحقيقا لمعنى الابتلاء، ولا اختيار لهما لعدم العقل، بخلاف الخراج لأنه مؤنة الأرض. وكذا الغالب في العشر معنى المؤنة ومعنى العبادة تابع.</h5>
</h5><p>سیدحکیم شاہ عفی عنہ</p><p>دارالافتاء جامعۃ الرشید</p><p>14/5/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",12501,jameya-tur-rasheed,زکوة کابیان,زکوة کے جدید اور متفرق مسائل کا بیان
2023-11-29,https://almuftionline.com/2023/11/29/11965/,متعدد فوت شده  بھائیوں کی میراث کے احکام,"<p>     عبدالوحید ،عبدالحفیظ ،عبدالحق ،وسیم اور احسان   ہم پانچ بھائی ہیں ۔عبدالوحید اور عبدالحق  پہلے وفات پا چکے ہیں  ،کچھ دن پہلے  وسیم کا بھی انتقال ہوا ۔وسیم بھائی   کی کوئی اولاد نہیں ہے ،اس کے لواحقین میں بیوہ  ،دو بھائی  عبدالحفیظ اور احسان شامل ہیں،مرحوم عبدالوحید اور عبدالحق  کے  لواحقین میں  ان کی اولاد اور بیویاں ہیں ۔ برائے مہربانی عبدالوحید ،عبدالحق  ،اور وسیم کا ترکہ تقسیم فرما دیں  ۔ کیا وسیم  کی وفات سے پہلے  فوت شدہ بھائیوں کی اولاد اور ان کی بیویاں وسیم کے ترکہ میں حصہ دار ہیں  ؟</p><p><span dir=""LTR"">  1</span>: عبدالوحید   کے ورثہ میں زوجہ ، دو بیٹے ،   دو بیٹیاں   اور دو بھائی   ہیں ۔</p><p> <span dir=""LTR"">2</span>  :  عبدالحق  کے  ورثہ میں زوجہ    ،ایک بیٹا اور دو بھائی   ہیں ۔</p><p>3<span dir=""RTL"">  : وسیم  کے ورثہ میں زوجہ   اور دو بھائی   ہیں۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب فوت ہونے والے کے ورثہ  میں اس  کا بیٹا  موجود ہو ،تو میت کے بھائیوں کو میراث سے حصہ نہیں ملا کرتا ۔لہذا مرحوم عبدالوحید اور عبدالحق  کی  میراث میں دوسرے  بھائیوں  یا ان کی  بیویوں اور اولاد کا کوئی حصہ نہیں ۔  البتہ مرحوم وسیم  کی اولاد بلکل نہیں تھی ،اس لیے اس  کے  ترکہ میں سے وسیم  کی وفات  کے وقت  زندہ بھائیوں کو حصہ ملے گا ۔</p><p><span dir=""LTR"">1     </span>: مرحوم عبدالوحید کے ترکہ میں سے سب سے پہلے تجہیز وتکفین کامعتدل خرچہ (اگركسی وارث نے یہ خرچہ بطورتبرع نہ کیا  ہو ) اداکیاجائےگا،پھر مرحوم کاقرضہ اداکیاجائےگا،تیسرے نمبر پراگرمرحوم  نے کسی کے لیے اپنے مال میں سےتہائی حصہ تک وصیت کی ہے تو اسے اداکیاجائے۔اس کےبعدموجودہ ورثہ میں میراث تقسیم کی جائےگی۔موجودہ صورت میں مرحوم کےمال میں سابقہ تینوں حقوق  اداءکرنےکےبعدموجودہ ورثہ(ایک بیوی ، دو بیٹے ، دو بیٹیاں   ) میں میراث کی تقسیم اس طرح  ہوگی کہ اس کے ترکہ کو  کل <span dir=""LTR"">48</span> برابر حصوں میں تقسیم کر کے  مرحوم   کی زوجہ کو   <span dir=""LTR"">6</span> حصے  ،ہر ایک بیٹے کو <span dir=""LTR"">14</span>حصے ،اور ہر ایک بیٹی کو <span dir=""LTR"">7</span> حصے دیے جائیں گے ۔ فیصد کے اعتبا ر سے  بیوی کا حصہ <span dir=""LTR"">12.5</span> فیصد ،  ہر ایک بیٹے کا حصہ   <span dir=""LTR"">29.16</span> فیصد اور ہر ایک بیٹی کا حصہ <span dir=""LTR"">14.58</span> فیصد ہوگا۔مرحوم کے بھائیوں کو کچھ نہیں ملے گا ۔</p><p> <span dir=""LTR"">2</span>: مرحوم عبدالحق کےمال میں سابقہ تینوں حقوق اداءکرنےکےبعدموجودہ ورثہ( زوجہ ،ایک بیٹا ) میں  ترکہ کی  تقسیم  اس طرح ہوگی  کہ اسے   <span dir=""LTR"">8</span> برابر حصوں میں تقسیم کر کے   اس کی بیوی کو <span dir=""LTR"">1</span> حصہ اور بیٹے کو <span dir=""LTR"">7</span>حصے دیئے   جائیں   گے ۔فیصد کے اعتبار   سے   زو جہ کا حصہ  <span dir=""LTR"">12.5</span> فیصد   اور بیٹے کا حصہ  <span dir=""LTR"">87.5</span>فیصد ہوگا ۔ مرحوم کے بھائیوں کو کچھ نہیں ملےگا ۔</p><p><span dir=""LTR"">3</span>:وسیم مرحوم کےمال میں  بھی سابقہ تینوں حقوق اداءکرنےکےبعدموجودہ ورثہ(زوجہ اور دو بھائیوں ) میں  میراث کی تقسیم اس طرح  ہوگی کہ اسے<span dir=""LTR"">8</span> برابر حصوں میں تقسیم کر کے  زوجہ کو <span dir=""LTR"">2</span> حصے  ، بھائی عبدالحفیظ کو <span dir=""LTR"">3</span> حصے اور بھائی احسان کو بھی <span dir=""LTR"">3</span> حصے دیے جائیں گے ۔فیصد ی  اعتبا ر سے   زوجہ کا حصہ <span dir=""LTR"">25</span>فیصد ، بھائی عبدالحفیظ کا حصہ  <span dir=""LTR"">37.5</span> فیصد  اور بھائی احسان کا حصہ بھی    <span dir=""LTR"">37.5</span> فیصد ہوگا ۔جو بھائی پہلے فوت ہوگئے تھے اس کی  اولاد کو وسیم کے ترکہ سے کچھ نہیں ملے گا ۔</p><p><strong>نقشہ برائے  میراث  عبد الوحید :</strong></p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:54px"">
<p>نمبر شمار</p>
</td>
<td style=""width:123px"">
<p>ورثہ </p>
</td>
<td style=""width:104px"">
<p>حصہ  :<span dir=""LTR"">48</span></p>
</td>
<td style=""width:142px"">
<p>فیصد <span dir=""LTR""> 100% :</span></p>
</td>
</tr>
<tr>
<td style=""width:54px"">
<p><strong><span dir=""LTR"">1</span></strong></p>
</td>
<td style=""width:123px"">
<p><strong>زوجہ </strong></p>
</td>
<td style=""width:104px"">
<p><strong><span dir=""LTR"">6</span></strong></p>
</td>
<td style=""width:142px"">
<p><strong><span dir=""LTR"">12.5%</span></strong></p>
</td>
</tr>
<tr>
<td style=""width:54px"">
<p><strong><span dir=""LTR"">2</span></strong></p>
</td>
<td style=""width:123px"">
<p><strong>پہلا بیٹا </strong></p>
</td>
<td style=""width:104px"">
<p><strong><span dir=""LTR"">14</span></strong></p>
</td>
<td style=""width:142px"">
<p><strong><span dir=""LTR"">29.16%</span></strong></p>
</td>
</tr>
<tr>
<td style=""width:54px"">
<p><strong><span dir=""LTR"">3</span></strong></p>
</td>
<td style=""width:123px"">
<p><strong>دوسرا بیٹا </strong></p>
</td>
<td style=""width:104px"">
<p><strong><span dir=""LTR"">14</span></strong></p>
</td>
<td style=""width:142px"">
<p><strong><span dir=""LTR"">29.16%</span></strong></p>
</td>
</tr>
<tr>
<td style=""width:54px"">
<p><strong><span dir=""LTR"">4</span></strong></p>
</td>
<td style=""width:123px"">
<p><strong>پہلی بیٹی </strong></p>
</td>
<td style=""width:104px"">
<p><strong><span dir=""LTR"">7</span></strong></p>
</td>
<td style=""width:142px"">
<p><strong><span dir=""LTR"">14.58%</span></strong></p>
</td>
</tr>
<tr>
<td style=""width:54px"">
<p><strong><span dir=""LTR"">5</span></strong></p>
</td>
<td style=""width:123px"">
<p><strong>دوسری بیٹی </strong></p>
</td>
<td style=""width:104px"">
<p><strong><span dir=""LTR"">7</span></strong></p>
</td>
<td style=""width:142px"">
<p><strong><span dir=""LTR"">14.48%</span></strong></p>
</td>
</tr>
</tbody>
</table><p> </p><p> </p><p> </p><p> </p><p> </p><p> </p><p> </p><p> </p><p> </p><p><strong>نقشہ برائے میراث عبدالحق :</strong></p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:54px"">
<p>نمبر شمار</p>
</td>
<td style=""width:123px"">
<p>ورثہ </p>
</td>
<td style=""width:104px"">
<p>حصہ :<span dir=""LTR"">8</span></p>
</td>
<td style=""width:142px"">
<p>فیصد :<span dir=""LTR"">100% </span></p>
</td>
</tr>
<tr>
<td style=""width:54px"">
<p><span dir=""LTR"">1</span></p>
</td>
<td style=""width:123px"">
<p>زوجہ</p>
</td>
<td style=""width:104px"">
<p><span dir=""LTR"">1</span></p>
</td>
<td style=""width:142px"">
<p><span dir=""LTR"">12.5%</span></p>
</td>
</tr>
<tr>
<td style=""width:54px"">
<p><span dir=""LTR"">2</span></p>
</td>
<td style=""width:123px"">
<p>بیٹا</p>
</td>
<td style=""width:104px"">
<p><span dir=""LTR"">7</span></p>
</td>
<td style=""width:142px"">
<p><span dir=""LTR"">87.15%</span></p>
</td>
</tr>
</tbody>
</table><p> </p><p> </p><p> </p><p> </p><p> </p><p><strong>نقشہ برائے میراث وسیم :</strong></p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:54px"">
<p>نمبر شمار</p>
</td>
<td style=""width:123px"">
<p>ورثہ </p>
</td>
<td style=""width:104px"">
<p>حصہ :<span dir=""LTR"">8</span></p>
</td>
<td style=""width:142px"">
<p>فیصد :<span dir=""LTR"">100% </span></p>
</td>
</tr>
<tr>
<td style=""width:54px"">
<p><span dir=""LTR"">1</span></p>
</td>
<td style=""width:123px"">
<p>زوجہ</p>
</td>
<td style=""width:104px"">
<p><span dir=""LTR"">2</span></p>
</td>
<td style=""width:142px"">
<p><span dir=""LTR"">25%</span></p>
</td>
</tr>
<tr>
<td style=""width:54px"">
<p><span dir=""LTR"">2</span></p>
</td>
<td style=""width:123px"">
<p>پہلا بھائی عبدالحفیظ</p>
</td>
<td style=""width:104px"">
<p><span dir=""LTR"">3</span></p>
</td>
<td style=""width:142px"">
<p><span dir=""LTR"">37.5 %</span></p>
</td>
</tr>
<tr>
<td style=""width:54px"">
<p><span dir=""LTR"">3</span></p>
</td>
<td style=""width:123px"">
<p>دوسرا بھائی احسان</p>
</td>
<td style=""width:104px"">
<p><span dir=""LTR"">3</span></p>
</td>
<td style=""width:142px"">
<p><span dir=""LTR"">37.%</span></p>
</td>
</tr>
</tbody>
</table><h6 class=""has-text-align-right"">حوالہ جات</h6><h5><h5>ﵟيُوصِيكُمُ ٱللَّهُ فِيٓ أَوۡلَٰدِكُمۡۖ لِلذَّكَرِ مِثۡلُ حَظِّ ٱلۡأُنثَيَيۡنِۚ فَإِن كُنَّ نِسَآءٗ فَوۡقَ ٱثۡنَتَيۡنِ فَلَهُنَّ ثُلُثَا مَا تَرَكَۖ وَإِن كَانَتۡ وَٰحِدَةٗ فَلَهَا ٱلنِّصۡفُۚ وَلِأَبَوَيۡهِ لِكُلِّ وَٰحِدٖ مِّنۡهُمَا ٱلسُّدُسُ ﵞ [النساء: 11] </h5>
<h5>      ﵟوَلَكُمۡ نِصۡفُ مَا تَرَكَ أَزۡوَٰجُكُمۡ إِن لَّمۡ يَكُن لَّهُنَّ وَلَدٞۚ فَإِن كَانَ لَهُنَّ وَلَدٞ فَلَكُمُ ٱلرُّبُعُ مِمَّا تَرَكۡنَۚ مِنۢ بَعۡدِ وَصِيَّةٖ يُوصِينَ بِهَآ أَوۡ دَيۡنٖۚ ﵞ [النساء: 12]</h5>
<h5>فقال: <strong>(فيفرض للزوجة فصاعدا الثمن مع ولد أو ولد ابن)</strong> وأما مع ولد البنت فيفرض لها الربع (وإن سفل، والربع لها عند عدمهما) <strong>فللزوجات حالتان الربع بلا ولد والثمن مع الولد</strong> <strong>(والربع للزوج) فأكثر.</strong> (الدر المختار:<span dir=""LTR"">512</span>)</h5>
<h5><strong>وإذا اختلط </strong><strong>‌</strong><strong>البنون </strong><strong>‌</strong><strong>والبنات عصب البنون البنات فيكون للابن مثل حظ الأنثيين، </strong>كذا في التبيين.(الفتاوى الهندية 🙁<span dir=""LTR"">500,498/6</span>)</h5>
<h5><strong> وكذلك إذا كان معها بدرجتها ذكر (أي) أخ لأب وأم تصير عصبة</strong> وفى الكافي ومع الأخ لأب وأم للذكر مثل حظ الأنثيين.(الفتاوی التتارخانیۃ :<span dir=""LTR""> 237/20</span>)</h5>
</h5><p>عبدالعزيز</p><p>دارالافتاء جامعۃ الرشید کراچی</p><p><span dir=""LTR"">14 </span> جمادی الاولی <span dir=""LTR"">1445</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالعزيز بن عبدالمتين </td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",11965,jameya-tur-rasheed,میراث کے مسائل,مناسخہ کے احکام
2023-11-29,https://almuftionline.com/2023/11/29/11856/,ڈموٹ میں نماز جمعہ کا قیام,"<p>استفتاء برائے قیام جمعہ (مسجد عمر خطاب ،شہوٹ ڈموٹ )</p><p>کیا فرماتے ہیں مفتیان عظام وعلماء دین مندرجہ ذیل مسئلہ کے بارے میں؟</p><p>ڈموٹ کی آبادی آٹھ بڑے محلوں پرمشتمل ہے ۔ ندی کی ایک طرف شہوٹ اور اس کے <span dir=""LTR"">Sub</span> محلےہیں، جبکہ ندی کے دوسرے پار سات بڑے محلے موجود ہیں۔</p><p>محلہ شہوٹ ڈموٹ کا پہلا محلہ ہے ۔ محلہ شہوٹ کے محل وقوع میں دیگر چھ چھوٹے (<span dir=""LTR"">Sub</span>) محلے ( گام، گلتی زبان میں) ہیں ۔ جن کا الحاق محلہ شہوٹ سے ہوتا ہے ۔شہوٹ کی دیگر <span dir=""LTR"">Sub</span> محلوں کے ساتھ آبادی 2300 نفوس بنتی ہے جس میں جمعہ کی ادائیگی کیلئے فتوی مطلوب ہے۔شہوٹ میں مندرجہ ذیل ضروریات زندگی میسر ہیں۔</p><p>1۔لڑکوں کا ہائی سکول موجود ہے۔ انٹر کالج کی منظوری ہو چکی ہے اور بلڈنگ کا کام جاری ہے ۔</p><p>2۔ بنین کا مدرسہ موجود ہے ،جس میں حفظ تک تعلیم دی جاتی ہے۔ اور بنات کا مدرسہ ہے جس میں حفظ سے لیکر درجہ عالمیہ تک تعلیم دی جاتی ہے۔</p><p>3۔۔ سرکاری ڈسپنسری اور وٹرنری ہسپتال۔</p><p>4۔۔ محکمہ زراعت کی فروٹ نرسری۔</p><p>5۔۔ 1 میگاواٹ بجلی گھر۔</p><p>6۔شہوٹ محلہ کے <span dir=""LTR"">Sub</span> محلوں سمیت تعدادی30 دکانیں موجود ہیں جن میں اشیاء خوردونوش ، دوعددمیڈیکل اسٹورز ، گیس،سلنڈر کی دوکان ،مرغی کی دکان ،ٹیلر کی دوکان موجود ہیں ۔ اور ایک لکڑ کا کارخانہ بھی موجود ہے۔ جس میں فرنیچر وغیرہ بنائے جاتے ہیں ۔</p><p>7۔جس مسجد میں ہم جمعہ قائم کرنے کافتوی لے رہے ہیں اس کے علاوہ اس محلے کے <span dir=""LTR"">Sub</span> محلوں سمیت پانچ مساجد موجود ہیں۔جن میں نماز پنجگانہ باجماعت ادا ہوتی ہے۔</p><p> </p><p>محل وقوع :</p><p>محلہ شہوٹ کے سامنے اور آگے ایک آبادی ہے جو کہ سات بڑے محلوں پرمشتمل ہے۔ جن کے اور محلہ شہوٹ کے درمیان ایک نالہ حائل ہے ۔ بقیہ پانچ محلوں کو ملانے کیلئے ایک لکڑ کاپل(<span dir=""LTR"">Suspension Bridge</span> ) ہے اور ایک عددآرسی سی پل بھی موجود ہے۔</p><p>ڈموٹ سٹی کے تمام محلوں کی ایک مشترکہ کمیٹی (ڈموٹ جرگہ ) کے نام سے موسوم ہے جو ڈموٹ کے تمام محلوں کے مشترکہ معاملات کو دیکھتی ہے اور حل کرتی ہے ۔</p><p>محلہ شہوٹ کا<span dir=""LTR"">Sub</span> محلہ بروکوئی اور شہوٹ کے درمیان ایک عدد آر سی سی پل موجود ہے ۔</p><p>محلہ شہوٹ کے سامنے ندی کی پرلی طرف ایک محلہ (کوٹ) ہے جس کی آبادی 1200 نفوس پرمشتمل ہے ۔ شہوٹ اور کوٹ کافاصلہ صرف ایک پل ہے ۔ دوسرا محلہ وزیری ہیٹ ہے جسکی آبادی 1200 ہے ۔ محلی شہوٹ سے وزیری ہیٹ کا فاصلہ 1 کلومیٹرہے۔اگلامحلہ پیدن داس ہے۔شہوٹ مسجد سے پیدن کا فاصلہ ۲ کلومیٹر ہے۔ اگلامحلہ منوٹ ہے۔ جس کی آبادی 1500 ہے،شہوٹ مسجد سے منوٹ کا فاصلہ 2 کلومیٹر ہے۔ اگلا محلہ فلکن ہے جسکی آبادی700 ہے،شوٹ مسجد سے فلکن کا فاصلہ ڈھائی کلومیٹر ہے۔ اگلا محلہ بر ماس ہے جس کی آبادی 3000ہے ۔ شہوٹ مسجد (عمر خطاب ) سے برماس کا فاصلہ ڈھائی کلومیٹر ہے۔اگلامحلہ بارگن ہے جس کی آبادی2000 ہے۔شہوٹ مسجد سے بارگن کا فاصلہ 3 کلومیٹر ہے۔شہوٹ کی جس مسجد میں جمعہ قائم کرنے کافتوی لے رہے ہیں اس سے مرکزی جامع مسجد ،جہاں پر اسوقت جمعہ پڑھی جاتی ہے، کا فاصلہ 3 کلومیٹر ہے۔</p><p>درجہ بالاشرائط اور تفصیل کو مدنظر رکھتے ہوۓ ادائیگی جمعہ کے قیام کے بارے میں فتوی جاری فرما کر رہنمائی فرمائیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جمعہ کے جواز کے لیے اصل تو یہ ہے کہ مصر یعنی شہر ہو،اس کے بعد قریہ کبیرہ یعنی بڑی بستی جس میں بازار ہو، میں جمعہ پڑھنے کی اجازت ہے،قریہ کبیرہ معلوم کرنے کے لیے مختلف حضرات نے ضروریات نیزگھروں اور لوگوں کے حوالے سے مختلف اندازے ذکر کیے ہیں،یہ اپنے اپنے دور میں قریہ کبیرہ کی تعیین کی صورتیں تھیں،چناچہ اس حوالے سے آجکل کے اعتبار سے قریہ کبیرہ میں بازار کے بارے میں یہ دوصورتیں ہیں:</p><p>1۔جہا ں متصل دورویہ دکانیں ہوں۔</p><p>2۔جہاں اتنی دکانیں ہوں( اگرچہ متفرق ہوں) جن سے مقامی افراد کی اکثر ضروریات زندگی سے متعلق اشیاء مل</p><p>جاتی ہوں۔</p><p>ضروریات زندگی میں تین چیزیں اہم ہیں:</p><p>1۔کھانے، پینے اور پہننے کی اشیاء موجود ہوں۔</p><p>2۔دینی وعصری تعلیم کے مراکزہوں۔کم از کم میٹرک تک تعلیم ہوتی ہو۔</p><p>3۔صحت کے مراکز۔جہاں بنیادی علاج معالجہ کی سہولت موجود ہو۔</p><p>یہ اس بناء پر کہ قریہ کبیرہ بہرحال اپنی ہیئت کے اعتبارسے مصر سے چھوٹا ہوتا ہے ،لہذا اس میں وہ تمام چیزیں بطور شرط ملحوظ رکھنا مشکل ہےجو مصر کی خاصیت یا اس کے لیے ضروری ہوا کرتی ہیں۔</p><p>حضرات اکابر رحمہم اللہ تعالی کے فتاوی میںقریہ کبیرہکے بارے میں پوچھےگئے سوالاتکے جوابات پرغور کرنے سے معلوم ہوا کہ ایسی جگہ جہاں معتددبہ آبادی اور دکانیں ہوں اور مقامی لوگوں کی اکثر اشیاء ضرورت پوری ہورہی ہوں وہ بھی قریہ کبیرہ ہے،اور وہاں جمعہ کی نماز پڑھنا جائز ہے۔</p><p>سوال میں موجود جگہ سے متعلق تفصیلات کے پیش نظر  اس پر بڑے گاؤں کی تعریف صادق  آتی ہے،اس لیے  اس میں جمعہ اور عیدین کی نمازپڑھنا جائزہے۔</p><h6 class=""has-text-align-right"">حوالہ جات</h6><h5><h5>وفی الدر المختار وحاشية ابن عابدين (2/ 136):</h5>
<h5>(ويشترط لصحتها) سبعة أشياء:</h5>
<h5>الأول: (المصر وهو ما لا يسع أكبر مساجده أهله المكلفين بها )وعليه فتوى أكثر الفقهاء مجتبى لظهور التواني في الأحكام وظاهر المذهب أنه كل موضع له أمير وقاض يقدر على إقامة الحدود كما حررناه فيما علقناه على الملتقى.</h5>
<h5>عن أبي حنيفة أنه بلدة كبيرة فيها سكك وأسواق ولها رساتيق وفيها وال يقدر على إنصاف المظلوم من الظالم بحشمته وعلمه أو علم غيره يرجع الناس إليه فيما يقع من الحوادث وهذا هو الأصح۔</h5>
<h5>وفی فیض الباری(2/329):</h5>
<h5>واعلم ان القریۃ والمصر من الأشیاء العرفیۃ التی لاتکاد تنضبط بحال وان نص،ولذا ترک الفقھاء المصر علی العرف۔</h5>
<h5>وفی الکوکب الدری(1/199):</h5>
<h5>ولیس ھذا کلہ تحدید ا لہ بل اشارۃ الی تعیینہ وتقریب لہ الی الأذھان ،وحاصلہ ادارۃ الأمر علی</h5>
<h5><span dir=""RTL"">رأی أھل کل زمان فی عدھم المعمورۃ مصرا،فما ھو مصر فی عرفھم جازت الجمعۃ فیہ،ومالیس بمصر لم یجز فیہ،الا أن یکون  فناء المصر</span></h5>
</h5><p>سید نوید اللہ</p><p>دارالافتاء،جامعۃ الرشید</p><p><span dir=""RTL"">14/جمادی الاولی1445ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11856,jameya-tur-rasheed,نماز کا بیان,جمعہ و عیدین کے مسائل
2023-11-29,https://almuftionline.com/2023/11/29/11859/,طلاق کا مطالبہ خاتون کی طرف سے ہوتو مہر کی واپسی کاحکم,<p>کیافرماتے ہیں علماء کرام اس مسئلہ کے بارے میں کہ ایک عورت اپنے شوہر سے کچھ جائز وجوہات کی بنیاد پر بغیر کسی پیشکش کے سیدھا سیدھا طلاق کا مطالبہ کرتی ہے تو اس صورت میں عورت کو جو آدھا تولہ سونا مہر میں ملاتھا وہ اپنے شوہر کو واپس لوٹانے کی پابند ہوگی یا نہیں؟ اور طلاق ہونے کی صورت میں یہ طلاق شمار ہوگی یا خلع؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شرعی عذر کے بغیر طلاق کا مطالبہ کرنا جائز نہیں ہے، حدیث کے مطابق ایسی عورت پر جنت کی خوشبو بھی حرام ہے، جو بغیر وجہ کے طلاق کا مطالبہ کرے۔حضور صلی اللہ علیہ وسلم  نے فرمایا : حلال چیزوں میں سب سے مبغوض  شے اللہ  تعالیٰ  کے نزدیک طلاق ہے۔</p><p>جن مسائل کی بناء پر طلاق یا خلع تک نوبت پہنچ رہی ہے،ان وجوہات کو باہمی طور پر حل کرنے کی کوشش کریں، اگر میاں بیوی کےلیے ان مسائل کو حل کرنا ممکن نہ ہو، دونوں خاندانوں کے سمجھ دار، معاملہ فہم ثالث مقرر کرکے ان کے ذریعہ معاملہ کا حل نکالنے کی کوشش کی جائے، ممکن ہے کہ وہ اس کی کوئی بہتر صورت نکال سکیں۔</p><p> <span dir=""RTL"">شدید نوعیت کے مسائل اور اختلاف میں اگر مالی پیشکش کے بغیر ،عورت طلاق کا مطالبہ کرتی ہے  اور شوہر صریح الفاظ کے ساتھ طلاق دے دیتا ہے تو یہ عام طلاق شمار ہوگی،اگر ایک یا دو ہیں تو شوہر کو عدت کے دوران رجوع کا حق ہوگا،عدت گزرنے پر باہمی رضامندی سے نکاح کرسکتے ہیں۔ اگر تین طلاق ہیں تو طلاق مغلظہ بن جائے گی،رجوع اور دوبارہ نکاح کا اختیار بھی ختم ہوجائے گا۔ان  تمام صورتوں میں خاتون سونا لوٹانے کی پابند نہیں ۔</span></p><h6 class=""has-text-align-right"">حوالہ جات</h6><h5><h5>القرآن الکریم:</h5>
<h5>فَإِنْ خِفْتُمْ أَلَّا يُقِيمَا حُدُودَ اللَّهِ فَلَا جُنَاحَ عَلَيْهِمَا فِيمَا افْتَدَتْ بِهِ ۗ تِلْكَ حُدُودُ اللَّهِ فَلَا تَعْتَدُوهَا ۚ وَمَن يَتَعَدَّ حُدُودَ اللَّهِ فَأُولَٰئِكَ هُمُ الظَّالِمُونَ<span dir=""LTR"">o</span>((البقرۃ، الآیۃ: 229)</h5>
<h5>سنن أبی داؤد: (رقم الحدیث: 2226) :</h5>
<h5>عَنْ ثَوْبَانَ، ‏‏‏‏‏‏قَالَ:‏‏‏‏ قَالَ رَسُولُ اللَّهِ صَلَّى اللَّهُ عَلَيْهِ وَسَلَّمَ:‏‏‏‏ أَيُّمَا امْرَأَةٍ سَأَلَتْ زَوْجَهَا طَلَاقًا فِي غَيْرِ مَا بَأْسٍ، ‏‏‏‏‏‏</h5>
<h5>فَحَرَامٌ عَلَيْهَا رَائِحَةُ الْجَنَّةِ.</h5>
<h5>رد المحتار (441/3) :</h5>
<h5>(قوله: للشقاق) أي لوجود الشقاق وهو الاختلاف والتخاصم. وفي القهستاني عن شرح الطحاوي: السنة إذا وقع بين الزوجين اختلاف أن يجتمع أهلهما ليصلحوا بينهما، فإن لم يصطلحا جاز الطلاق والخلع. اه. ط، وهذا هو الحكم المذكور في الآية، وقد أوضح الكلام عليه في الفتح آخر الباب.</h5>
<h5>سنن أبی داؤد: (1/296):</h5>
<h5><span dir=""RTL"">""عن ابن عمر عن النبي صلی اللہ علیہ وسلم قال: أبغض الحلال إلی اللہ عزو جل’’الطلاق"".</span></h5>
</h5><p>سید نوید اللہ</p><p>دارالافتاء،جامعۃ الرشید</p><p><span dir=""RTL"">14/جمادی الاولی1445ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11859,jameya-tur-rasheed,طلاق کے احکام,طلاق کے متفرق مسائل
2023-11-28,https://almuftionline.com/2023/11/28/13097/,اپنا نکاح خود پڑھانے کا حکم اور طریقہ,<p>کیا بندہ اپنا نکاح خود پڑھا سکتا ہے؟</p><p>اگر ایک بندہ اپنا نکاح خود پڑھانا چاہتا ہےتو وہ کس طریقے سے پڑھائے گا؟اپنا نکاح خود پڑھانے کا طریقہ کیا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اپنا نکاح خود پڑھایا جاسکتا ہے،جس کی صورت یہ ہوگی کہ خطبہ مسنونہ پڑھنے کے بعد آپ دلہن کے وکیل سے کہیں گے کہ میں نے اتنے مہر کے عوض آپ کی مؤکلہ فلاں بنت فلاں سے اپنا نکاح کیا،جواب میں اس کے قبول کرنے سے نکاح منعقد ہوجائے گا۔</p><h6 class=""has-text-align-right"">حوالہ جات</h6><h5><h5>""الدر المختار "" (3/ 9):</h5>
<h5>(وينعقد) متلبسا (بإيجاب) من أحدهما (وقبول) من الآخر (وضعا للمضي) لأن الماضي أدل على التحقيق (كزوجت) نفسي أو بنتي أو موكلتي منك (و) يقول الآخر (تزوجت، و) ينعقد أيضا (بما) أي بلفظين (وضع أحدهما له) للمضي (والآخر للاستقبال) أو للحال"".</h5>
</h5><p>محمد طارق</p><p>دارالافتاءجامعۃالرشید</p><p>13<span dir=""LTR"">/</span>جمادی الاولی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",13097,jameya-tur-rasheed,نکاح کا بیان,نکاح کے جدید اور متفرق مسائل
2023-11-28,https://almuftionline.com/2023/11/28/13098/,مہر کے تذکرے اور مسنون خطبے کے بغیر نکاح کا حکم,<p>کیا مہر اور خطبے کے بغیر صرف ایجاب وقبول سے نکاح ہوسکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نکاح کے بنیادی ارکان ایجاب و قبول ہیں،جبکہ دو مسلمان،عاقل بالغ مردوں،یا ان صفات کی حامل دوعورتوں اور ایک مرد کی موجودگی نکاح کے صحیح ہونے کے لئے شرط ہے،اس کے علاوہ خطبہ سنت ہے اور مہر کا ذکر کرنا بھی بہتر ہے،لیکن ان کے بغیر دوگواہوں کی موجودگی میں محض ایجاب وقبول سے بھی نکاح منعقد ہوجاتا ہے،پھرمہر اگر فریقین کے درمیان طے ہو،صرف نکاح کے موقع پر ذکر نہ کیا گیا ہو تو طے شدہ مہر دلہن کو ملے گا،لیکن اگر سرے سے طے ہی نہ کیا گیا ہو تو مہرمثل ملے گا۔</p><p>مہر مثل سے مراد وہ مہر ہے جو دلہن کے باپ کے گھرانے میں عمر،خوبصورتی،کنوارے پن،مالداری اورسلیقہ مندی میں اس جیسی لڑکیوں کا عام طور پر مقرر کیا جاتا ہو۔</p><h6 class=""has-text-align-right"">حوالہ جات</h6><h5><h5>""الدر المختار""(3/ 108):</h5>
<h5>""(وكذا يجب) مهر المثل (فيما إذا لم يسم) مهرا (أو نفى إن وطئ) الزوج (أو مات عنها إذا لم يتراضيا على شيء) يصلح مهرا (وإلا فذلك) الشيء (هو الواجب"".</h5>
</h5><p>محمد طارق</p><p>دارالافتاءجامعۃالرشید</p><p>13<span dir=""LTR"">/</span>جمادی الاولی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",13098,jameya-tur-rasheed,نکاح کا بیان,نکاح کے جدید اور متفرق مسائل
2023-11-28,https://almuftionline.com/2023/11/28/13099/,"""میں نے اپنی بیٹی آپ کے پوتے کو دے دی” کہنےسے نکاح کا حکم",<p>اگر ایک بندہ دو مرد گواہوں کے سامنے اپنی بیٹی کی اجازت سے دوسرے لڑکے کے دادا کو بولے کہ میں نے اپنی بیٹی آپ کے پوتے کو دی ہے اور وہ دادا بھی اپنے پوتے کی اجازت سے قبول کرلے،نہ اس میں کوئی مہر پہلے سے طے ہو،نہ خطبہ پڑھا گیا ہو،تو کیا اس طریقے سے نکاح ہوگیا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ہمارے عرف میں اس طرح کے الفاظ عموماً منگنی یعنی وعدہ نکاح کے لئے بولے جاتے ہیں،اس لئے نکاح کی نیت کے بغیر ان الفاظ سے نکاح منعقد نہیں ہوگا،البتہ اگر نکاح کی نیت سے یہ الفاظ بولے گئے ہوں تو پھر نکاح منعقد ہوجائے گا اور مہر مثل لازم ہوگا۔</p><h6 class=""has-text-align-right"">حوالہ جات</h6><h5><h5>""الدر المختار ""(3/ 16):</h5>
<h5>""(وإنما يصح بلفظ تزويج ونكاح) لأنهما صريح (وما) عداهما كناية هو كل لفظ (وضع لتمليك عين) كاملة فلا يصح بالشركة (وفي الحال) خرج الوصية غير المقيدة بالحال"".</h5>
<h5>قال العلامة ابن عابدین رحمہ اللہ:"" (قوله: كهبة) أي إذا كانت على وجه النكاح.</h5>
<h5>واعلم أن المنكوحة إما أمة أو حرة، فإذا أضاف الهبة إلى الأمة بأن قال لرجل وهبت أمتي هذه منك، فإن كان الحال يدل على النكاح من إحضار شهود وتسمية المهر معجلا، ومؤجلا ونحو ذلك ينصرف إلى النكاح، وإن لم يكن الحال دليلا على النكاح، فإن نوى النكاح وصدقه الموهوب له فكذلك ينصرف إلى النكاح بقرينة النية، وإن لم ينو ينصرف إلى ملك الرقبة، وإن أضيفت إلى الحرة فإنه ينعقد من غير هذه القرينة؛ لأن عدم قبول المحل للمعنى الحقيقي، وهو الملك للحرة يوجب الحمل على المجاز فهو القرينة، فإن قامت القرينة على عدمه لا ينعقد، فلو طلب من امرأة الزنى فقالت وهبت نفسي منك فقال الرجل قبلت لا يكون نكاحه كقول أبي البنت وهبتها لك لتخدمك فقال قبلت إلا إذا أراد به النكاح كذا في البحر ط"".</h5>
</h5><p>محمد طارق</p><p>دارالافتاءجامعۃالرشید</p><p>13<span dir=""LTR"">/</span>جمادی الاولی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",13099,jameya-tur-rasheed,نکاح کا بیان,نکاح کے جدید اور متفرق مسائل
2023-11-28,https://almuftionline.com/2023/11/28/11268/,گھریلو اختلافات کی صورت میں طلاق اور خلع کا حکم,<p>کیافرماتے ہیں علمائے کرام اس مسئلہ کے بارے میں کہ اعجاز صاحب (عمر۶۳ سال) اور زوجہ اعجاز (عمر۵۵ سال) کی اپنی اولاد نہ تھی اور انہوں (زوجین) نے زوجہ اعجاز کے بھائی کی بیٹی کو بطور منہ بولی بیٹی لیا اور پرورش کی۔ گود لیتے وقت منہ بولی بیٹی کی عمر بمشکل ایک ماہ تھی اور اب اس کی عمر تقریبا ۲۶ سال ہے۔ اعجاز صاحب نے بیٹی کی پرورش پر خرچ کیا اور بالاخر اس کی شادی اعجاز صاحب کے بھانجے سے ہوئی۔ منہ بولی بیٹی کو گود لینے سے اب تک اعجاز صاحب اور ان کی زوجہ کے تعلقات کبھی اچھے نہ رہے۔ بیشتر زندگی میاں بیوی نے ایک دوسرے کے ساتھ لڑتے جھگڑتے، باہمی بے رخی اور عدم توجہی کے ساتھ گزاری۔ اس وجہ سے منہ بولی بیٹی کا رشتہ بھی رفتہ رفتہ پھیکا پڑنے لگا۔منہ بولی بیٹی کی شادی کے کچھ مہینے بعد اعجاز صاحب نے زوجہ کو گھریلو ناچاقی (کھانا لانے میں نہایت تاخیر) پر تشدد کا نشانہ بنایا، گالیاں نکالیں اور شدید جھگڑا کیا ( ۲۳ جون ۲۰۲۳)۔ اس موقع پر خاندان کے دیگر افراد کے علاوہ منہ بولی بیٹی بھی موجود تھی جس نے بچ بچاؤ کی کوشش کی تو اس کے ساتھ بھی جھگڑا ہوا۔ سابقہ زندگی کو سامنے رکھتے ہوئے اور اب زوجہ کی جان کو خطرے کے پیش نظر خاندان کے بڑوں نے یہ فیصلہ کیا ہے کہ بقیہ زندگی میں زوجین الگ الگ رہیں گے۔</p><p>اب سوال یہ ہے کہ آیا ان دونوں کے لیے طلاق کے بغیر الگ الگ رہنا شرعا زیادہ بہتر ہے؟ یا زوجہ اعجاز کو یہ حق حاصل ہے کہ وہ طلاق کا مطالبہ کرے؟ اور اگر پیسے کے عوض اعجاز صاحب طلاق دینے پر راضی ہوں تو وہ زیادہ سے زیادہ کتنی رقم کا مطالبہ کرسکتے ہیں؟ یاد رہے کہ تشدد کے واقعے سے اب تک کے معروضی حالات کے پیش نظر یہ واضح ہے کہ بقیہ زندگی میں زوجین کا دوبارہ ساتھ رہنا ناممکن ہے۔</p><p>نوٹ: مذکورہ بالا تحریر سوال کی حتمی شکل ہے۔ جبکہ سوال کی اولین شکل کو حسان صادق نے بروز ۲۶ اگست ۲۰۲۳ کو قلمبند کیا، پھر تینوں فریقین کو فردا فردا بھیجااور تحریری طور پر سوال کے الفاظ پر اعتراضات، یا کسی خلاف واقعہ شے کی نشاندہی کرنے کا کہا گیا۔ تینوں فریقین کی جانب سے اپنے اعتراضات جمع کروائے گئے۔ ان میں سے جو مبنی برحق تھے، ان کی روشنی میں سوال کی تحریر میں کئی تبدیلیاں کی گئی ہیں اور بعض عبارات کو یکسر بدلا گیا ہے۔ اسی طرح پچھلے سالوں کے غیر معمولی طویل واقعات کو نقل نہیں کیا گیا، کیونکہ وگرنہ ہر فریق کے پاس ایک نہ ختم ہونے والے واقعات تھے، جو ایک کتاب کی شکل اختیار کرسکتے ہیں۔ (صرف اس پر اکتفا کیا گیا کہ بیشتر زندگی میاں بیوی نے ایک دوسرے کے ساتھ لڑتے جھگڑتے، باہمی بے رخی اور عدم توجہی کے ساتھ گزاری) اولین تحریراور ہر فریق کی جانب سے اس پر کیے گئے تحریری اعتراضات اور مذکورہ بالا حتمی تحریر، یہ تینوں ثبوت کے طور پر موجود رہیں گے۔ جبکہ دارالافتاء میں مذکورہ بالا حتمی تحریر کو بھیجا جارہا ہے اور وہاں کے مفتیان کرام کو اختیار ہے کہ چاہیں تو تمام فریقین کے موقف کو روبرو سننے کےلیے  دارالافتاء بھی بلا سکتے ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعت مطہرہ میں میاں بیوی کے تعلقات بڑی اہمیت کے حامل ہیں  ، میاں بیوی کے درمیان اختلاف و نا چاقی سے صرف دو افراد کارشتہ ختم نہیں ہوتا بلکہ دو خاندان اجڑ جاتے ہیں بلکہ بسااوقات کئی خاندانوں کو جنگ و جدل میں دھکیل دیتا ہے۔ اس لیے شریعت مطہرہ میاں بیوی کے تعلقات کی بحالی پر انتہائی زور دیتا ہے اور حکم دیتا ہے کہ جس قدر ہو سکے رشتہ کو بر قرار رکھنے کی کوشش کی جائے، لیکن اگر نباہ کی کوئی صورت نہ بن سکے اور دونوں میاں بیوی کو ڈر ہو کہ وہ اللہ کے حدود کو قائم نہیں رکھ سکیں گے تو انتہائی ناگزیر صورت میں علیحدگی کا حکم دیتا ہے۔</p><p>صورت مسئولہ میں سائل کے بیان کے مطابق چونکہ میاں بیوی نے زندگی کا ایک بڑا حصہ اکھٹے رہ کر گزارا ہے اور اب کچھ اختلافات کی وجہ سے نباہ نہیں ہو پارہا۔میاں بیوی چونکہ دونوں بوڑھے ہیں اس لیے بہتر ہوگا کہ جس قدر ممکن ہوسکے نکاح برقرار رکھنے کی کوشش کی جائے۔اس لیے اگر میاں بیوی الگ رہیں اور کچھ عرصہ کے لیے اختلاط سے بالکلیہ احتراز کرے یا پھر ایک دوسرے کے حقوق واجبہ معاف کرکےالگ رہائش اختیار کرلیں ،تو امید ہے کہ دونوں اپنی غلطیوں پر نظر ثانی کر لیں گے اور اس پیرانہ سالی میں ایک دوسرے کے لیےسہارا بن سکیں گے۔ لیکن اگر اس تجربہ کے بعد بھی دونوں کے لیے باہم زندگی گزارنا مشکل ہو تو تو ناگزیر صورت میں شوہر کو طلاق دینے کا بھی اختیارہے،اسی طرح عورت بھی شوہر سے خلع یا طلاق کا مطالبہ کرسکتی ہے ۔تاہم خاندان کے بڑوں کو معروضی حالات اور مستقبل کے خطرات کو پیش نظر جو صورت مناسب لگے اس کو اختیار کیا جاسکتاہے۔</p><p>اسی طرح اگر شوہر اپنی بیوی کےحقوق ادانہ کرتا ہو اور ان کی ادائیگی میں کوتاہی برتتا ہو اور شوہر کی طرف سے بیوی کے ساتھ ظلم کیا جاتا ہو تو بیوی  خلع یا طلاق کا مطالبہ کرسکتی ہے ، البتہ بلاوجہ طلاق کا مطالبہ کرنا جائز نہیں  اور حدیث شریف کے مطابق ایسی عورت پر جنت کی خوشبو بھی حرام ہے، جو بغیر کسی وجہ کے طلاق کا مطالبہ کرے۔</p><p>اگر میاں بیوی کے در میان ناچاقی کا سبب بیوی ہو اور حقوق میں کوتاہی بیوی کی جانب سے ہو تو شوہر کے لیے بیوی کے مطالبہ پر مال کے عوض طلاق یا خلع دینا درست ہے، البتہ افضل اور بہتر یہی ہے کہ بیوی کو دیے گئے مہر سے زیادہ رقم وصول نہ کی جائے۔اوراگر میاں بیوی میں ناچاقی کا سبب شوہر ہو اور عورت کے جائز حقوق کی ادائیگی میں کوتاہی شوہر کے جانب سے ہو تو ایسی صورت میں شوہر کے لیے خلع یا طلاق کے عوض میں دیا نتا کچھ لینا حلال نہیں ہے۔</p><h6 class=""has-text-align-right"">حوالہ جات</h6><h5><h5>وأما الطلاق فإن الأصل فيه الحظر، بمعنى أنه محظور إلا لعارض يبيحه، وهو معنى قولهم الأصل فيه الحظر والإباحة للحاجة إلى الخلاص، فإذا كان بلا سبب أصلا لم يكن فيه حاجة إلى الخلاص بل يكون حمقا وسفاهة رأي ومجرد كفران النعمة وإخلاص الإيذاء بها وبأهلها وأولادها، ولهذا قالوا: إن سببه الحاجة إلى الخلاص عند تباين الأخلاق وعروض البغضاء الموجبة عدم إقامة حدود الله تعالى، فليست الحاجة مختصة بالكبر والريبة كما قيل، بل هي أعم كما اختاره في الفتح، فحيث تجرد عن الحاجة المبيحة له شرعا يبقى على أصله من الحظر، ولهذا قال تعالى<span dir=""LTR"">:</span> {فإن أطعنكم فلا تبغوا عليهن سبيلا} [النساء: 34] أي لا تطلبوا الفراق<span dir=""LTR"">).</span> رد المحتار ط الحلبي<span dir=""LTR"">:</span>3/ 228)</h5>
<h5>حدَّثنا سليمانُ بنُ حرب، حدَّثنا حماد، عن أيوبَ، عن أبي قِلابةَ، عن أبي أسماءَعن ثوبانَ قال: قالَ رسولُ الله صلى الله عليه وسلم: ""‌أيما ‌امرأةٍ سألتْ زوجَها طلاقاً في غيرِ ما بأسٍ، فحرامٌ عليها رائحةُ الجنة""</h5>
<h5>(سنن أبي داود: 3/ 543 )</h5>
<h5>ولا يجوز للمرأة أن تطلب الطلاق من زوجها إلا إذا كان لسبب من الأسباب المعتبرة، ككونها تبغضه أو أنه يعاملها معاملة سيئة فهذا من الأسباب التي تجعل المرأة تطلب الطلاق، أما مع الوئام والاتفاق وليس هناك شيء يقتضيه ففيه هذا الوعيد الشديد الذي جاء في هذا الحديث عن رسول الله صلى الله عليه وسلم .</h5>
<h5>(شرح سنن أبي داود للعباد:255/3)</h5>
<h5>(وكره) تحريما (أخذ شيء) ويلحق به الإبراء عما لها عليه (إن نشز وإن نشزت لا) ولو منه نشوز أيضا ولو بأكثر مما أعطاها على الأوجه فتح، وصحح الشمني كراهة الزيادة، وتعبير الملتقى لا بأس به يفيد أنها تنزيهية وبه يحصل التوفيق. (رد المحتار ط الحلبي:3/ 445)</h5>
<h5>إن كان النشوز من قبل الزوج فلا يحل له أخذ شيء من العوض على الخلع ،وهذا حكم الديانة ،فإن أخذ جاز ذلك في الحكم ولزم حتى لا تملك استرداده كذا في البدائع.وإن كان النشوز من قبلها كرهنا له أن يأخذ أكثر مما أعطاها من المهر ولكن مع هذا يجوز أخذ الزيادة في القضاء كذا في غاية البيان. (الفتاوى الهندية:1/ 488)</h5>
</h5><p>    رفیع اللہ      </p><p>   دار الافتاءجامعۃ الرشید کراچی</p><p><span dir=""LTR"">2</span>جمادی الاولی 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>رفیع اللہ غزنوی بن عبدالبصیر</td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",11268,jameya-tur-rasheed,طلاق کے احکام,طلاق کے متفرق مسائل
2023-11-28,https://almuftionline.com/2023/11/28/12436/,گھر سے نکالی گئی عورت کا خاوندسے طلاق لینے کاحکم,<p>کیافرماتے ہیں علماء کرام اس مسئلہ کے بارے میں کہ</p><p>    مجھے میرے شوہرنے گھر سے ایک سال پہلے ماریپٹ کر اوراپنے منہ سے طلاق دیکرنکال دیاتھا،مجھ سے میری دو بیٹیاں چھین لی تھی ،ایک میری بیٹی کی شادی کردی ،دوسری بیٹی کے ساتھ بہت ظلم کرتاتھا مطلب غلط حرکتیں کرتاتھا،میں وہ سب بیان نہیں کرسکتی ہ،شرم آتی ہے،کہتاتھا کہ میں اس بیٹی کو بیچ دوں گااس کو وٹاسٹاکرکے اپنی شادی کروں گا ،بہت کچھ کہتاتھا،میں اسے کہتی تھی کہ اگرمیری بیٹی کے ساتھ کچھ بھی غلط کیا تو میں تجھے نہیں چھوڑوں گی اسی دھمکی کی وجہ سے میری بیٹی کو بیچا نہیں باقی سب غلط حرکتیں کرتاتھا،وہ بہت گندہ آدمی ہے جوا،شراب اورسب نچے کرتاہے جب میں اپنے بچوں کے ساتھ اس کے گھر تھی تو وہ گھر کا خرچہ کچھ بھی نہیں دیتاتھا،میں کام کاج کرکے اپنے بچوں کو پالتی تھی جیسے اب میں پال رہی ہوں ۔</p><p>اس کے بعد میری بیٹی بڑی مشکل سے مجھ تک پہنچی میں نے اس کی شادی کرادی ،اب وہ مجھے میری بیٹی اورداماد کو کال کرکے دھمکیاں دیتاہے کہ میں ماردوں گا سب کو ماردوں گا وہ ریکارڈنگ ہمارے پاس موجودہے،گزارش ہے کہ میں بہت غریب ہوں میرے پاس چاربچے ہیں مین کام کرکے اپنے بچوں کو پالتی ہوں قانون کے مطابق میں اب بھی اس کے نکاح میں ہوں گزارش ہے کہ</p><p>میں اس سے طلاق لینا چاہتی ہوں برائے مہربانی فتوی جاری کرکے میری مددکریں،مہربانی ہوگی ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>طلاق کےلیے لکھی ہوئی ہونااورملکی قانون کے مطابق ہونا شرعاً ضروری نہیں ہے،زبانی طلاق دینے سے بھی شرعاً طلاق واقع ہوجاتی ہے،لہذا اگر آپ کے شوہر نے آپ کوگھر سے نکالتے وقت زبانی طلاق دیدی تھی جیسے کہ آپ نے لکھا تواگر تین دی تھی یا ایک دودی تھی اورپھر عدت میں رجوع نہیں کیاتھاتو وہ سب ہوگئیں ہیں اوراب آپ آزاد ہیں،مزید طلاق لینے کی کوئی ضرورت نہیں ہے،ہاں قانونی پیچیدگیوں سے بچنے کےلیے آپ کورٹ سے فسخِ نکاح کی ڈگری حاصل کرسکتی ہیں جوبڑی آسانی سےآج کل مل جاتی ہے کسی وکیل سے رابطہ کرلیں۔</p><p>اوراگرانہوں نےآپ کوزبانی ایک،دو طلاقیں دی تھی اورپھر عدت میں رجوع بھی کرلیاتھاتوپھر آپ اب تک ان کی بیوی ہیں اگرآپ دونوں کا واقعةً نبھاؤ نہیں ہوسکتاہے اورآپ طلاق لینا ہی چاہتی ہے توپھر آپ خلع کےلیے اپنا دعوی قریبی عدالت میں پیش کریں، اورعدالت میں گواہوں سے اپنادعوی ثابت کریں پھر عدالت فریقین کے بیان سن کر اگر اس نتیجے پر پہنچے کہ فی الواقع آپ مظلوم ہیں، اوآپ کےساتھ شوہر یقیناًظالمانہ برتاؤ کررہا ہے،اورنفقہ نہیں دے رہاہےاورگھر سے نکالاہواہےتوپھر عدالت آپ جیسی مظلوم عورت کا اس کے شوہر سے نفقہ نہ دینے کی وجہ سےنکاح فسخ کرسکتی ہے؛اوراس کے بعد آپ آزاد ہوں گی، لہٰذا آپ اپنا معاملہ عدالت کے روبرو پیش کریں اور اس کے مطابق عمل کریں۔ (الحیلۃ الناجزۃبتصرف)</p><p>واضح رہے کہ موجودہ زمانے میں عدالتوں سے جاری ہونے والی خلع کی اکثر ڈگریاں غیر شرعی بینادوں پر ہونے کی وجہ سے شرعاً غیر موثر ہوتی ہیں اوران سے نکاح ختم نہیں ہوتا،لہذا جب آپ  ضرورت کے وقت عدالت سے خلع لیں تو کسی شرعی بنیاد مثلاًنفقہ نہ ملنے کی وجہ سے دعوی دائرکریں اوراپنے اس دعوی کو شرعی گواہوں (دو دیانتدارمرد یا ایک مرد اوردو عورتوں کی گواہی سے ثابت بھی کریں)ورنہ غیر شرعی بنیاداوربغیرشرعی گواہوں کے ایک فریق کے بیان حلفی پر لیاجانے والا عدالتی فیصلہ شرعاًغیرمعتبرہوگا اوراس سے نکاح ختم نہیں ہوگا۔</p><h6 class=""has-text-align-right"">حوالہ جات</h6><h5><h5>فتح القدير للكمال ابن الهمام (4/ 209)</h5>
<h5>إذا تلفظ بطلاقها غير ناو تطلق للصراحة والعرف هو الموجب لثبوت الصراحة، وعن هذا قالوا: لو نوى غير الطلاق لا يصدق في القضاء بل فيما بينه وبين الله تعالى.</h5>
<h5>المبسوط للسرخسي (6/ 122)</h5>
<h5> لأن الوقوع بلفظه لا بقصده، وهو ما تلفظ.</h5>
<h5>وفی البحرالرائق  کتاب الطلاق( ج ۳ ص ۲۵۳)</h5>
<h5>واما سبعہ فالحاجۃ الی الخلاص عند تبائن الا خلا ق و عروض البغضاء المو جبۃ عدم اقامۃ حدود اﷲ الخ ویکون واجبااذا فات الا مساک بالمعروف .</h5>
<h5>وفی الشامیۃ (۴۴۱/۳):</h5>
<h5>إذا وقع بين الزوجين اختلاف أن يجتمع أهلهما ليصلحوا بينهما فإن لم يصطلحا جاز الطلاق والخلع اهـ ط وهذا هو الحكم المذكور في الآية وقد أوضح الكلام عليه في الفتح آخر الباب .</h5>
<h5>وفی الهداية  (ج 1 / ص 254)</h5>
<h5>وإذا طلق الرجل امرأته تطليقة أو تطليقتين فله أن يراجعها في عدتها رضيت بذلك أو لم ترض لقوله تعالی:{فأمسكوهن بمعروف } [ البقرة : 231 ] من غير فصل ولا بد من قيام العدة لأن الرجعة استدامة الملك</h5>
<h5>وفی الفتاوی  الہندیہ<span dir=""LTR"">: </span></h5>
<h5><span dir=""LTR"">""</span>تجب على الرجل نفقة إمرأته المسلمة و الذمية و الفقيرة و الغنية دخل بها أو لم يدخل ..."" الخ ( الباب السابع عشر في النفقات، ١/ ٥٤٤، ط: رشيدية)</h5>
<h5>وفی الفتاوی  الہندیہ<span dir=""LTR"">: </span></h5>
<h5><span dir=""LTR"">""</span>تجب على الرجل نفقة إمرأته المسلمة و الذمية و الفقيرة و الغنية دخل بها أو لم يدخل ..."" الخ ( الباب السابع عشر في النفقات، ١/ ٥٤٤، ط: رشيدية)</h5>
<h5>وفيه أيضاً<span dir=""LTR"">:</span></h5>
<h5><span dir=""LTR"">""</span>الكسوة واجبة عليه بالمعروف بقدر ما يصلح لها عادةً صيفاً و شتاء، كذا في التتارخانية ناقلاً عن الينابيع"". (مطلب في الكسوة، ١/ ٥٥٥)</h5>
<h5>الموسوعة الفقهية الكويتية (29/ 287)</h5>
<h5>- إذا عجز الزوج عما وجب عليه من النفقة، وطلبت الزوجة التفريق بينها وبين زوجها، فعند المالكية والشافعية والحنابلة يفرق بينهما، وذهب الحنفية إلى أنه لا يفرق بينهما بذلك بل تستدين عليه، ويؤمر بالأداء من تجب عليه نفقتها لولا الزوج<span dir=""LTR"">.</span></h5>
</h5><p>سیدحکیم شاہ عفی عنہ</p><p> دارالافتاء جامعۃ الرشید</p><p>  13/5/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",12436,jameya-tur-rasheed,طلاق کے احکام,صریح طلاق  کابیان
