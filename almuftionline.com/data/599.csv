issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-19,https://almuftionline.com/2021/12/19/8516/,تقسیم میراث کا مسئلہ,"<p>کیا فرماتے ہیں مفتیان  کرام اس مسئلہ کے بارے میں :</p><p>غلامحمد  ( فوت شد) نے اپنی جائیداد میں سے 5 مرلے کا پلاٹ اپنی زندگی میں ہی اپنے پوتے طارق کے نام کر دیا تھا، جبکہ طارق کے باپ کا نام سعید ( فوت شد) ہے، غلا م محمد نے اپنے بیٹے سعید سے ناراضگی کی بناء پر ایسا کیا تھا ،اب طارق بھی وفات پا چکا ہے، طارق کی بیوی اور اولاد نہیں ہے، طارق کی وفات  کے وقت ا س کے والدین زندہ تھے مگر اب وہ بھی فوت ہو گئے، طارق کا ایک بھائی آصف تھا ،اب وہ بھی  فوت ہو گیا،آصف کے <span dir=""LTR"">2</span> بیٹے ،<span dir=""LTR"">3</span> بیٹیاں اور بیوی  حیات ہے، اس کے علاوہ طارق کی بہن اور دوسری مرحومہ بہن کی اولاد ہے، اسی طرح طارق کی سوتیلی ماں اور باپ شریک بھائی ہے۔</p><p>مہربانی فرما کر  یہ رہنمائی فرما دیں کہ <span dir=""LTR"">5</span> مرلے کا جو پلاٹ غلام محمد نے  اپنے پوتے طارق کو دیا تھا، یہ پلاٹ شریعت کے مطابق کس کس کو ملے گا، اور کتنا حصہ ملے گا۔</p><p>نوٹ: طارق کے والدین  فو ت ہو گئے،جبکہ دو چچا اور پانچ پھو پھیاں حیات ہیں۔</p><p>وضاحت  از مستفتی: دادا نے پلاٹ ہدیہ کرتے ہوئے  اسٹام پیپر پر لکھ کر دے دیا تھا، اور پلاٹ کا  قبضہ  سعید کے پاس تھا کیونکہ طارق اس وقت چھوٹا تھا ، لہذا بیٹے کا پلاٹ باپ کے حوالے کیا گیا تھا۔نیز طارق کی وفات کے وقت  اس کے ورثاء میں سے  اس کے والدین ، ،ایک بھائی آصف  اور دو بہنیں   موجود تھیں۔</p><p>نوٹ: جن کی معرفت سے سوال جمع کروایا گیا تھا ان سے چار سے پانچ دن رابطے کے بعد بھی   محض طارق کی وفات کے وقت موجود ورثاء کا علم ہو سکا، باقی  طارق کی وفات کے بعد اس کے والدین میں سے پہلے کس کا انتقال ہوا، اور  پھر ان کے انتقال کے وقت  ان کے کون کون سے ورثا ء زندہ تھے ، ان باتوں کا علم نہ ہو سکا۔ خود مستفتی  کا تعلق جس علاقے سے ہے وہاں سگنل پرابلم ہے، اس لیے کوشش کے بعد بھی براہ راست ان سے رابطہ نہ ہو سکا، وہ کال بھی  اٹنڈ نہیں کر رہے  اور  اطلاع کے باوجود وہ خود بھی رابطہ نہیں کر رہے، اس لیے موجود معلومات کی حد تک ہی جواب مرتب کیا گیا ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی شخص کا اپنی زندگی میں اور حالت صحت میں  کسی کو کوئی چیز  ہدیہ کرنا درست   اور جائز ہے، اور ہدیہ کرنے کی صورت میں ہدیہ کی ہوئی چیز پر  قبضہ دے دینے سے یہ ہدیہ مکمل ہو جاتا ہے، اور  یہ چیز اس شخص  کی ملکیت  میں داخل ہو جاتی ہے جسے ہدیہ کی گئ  ہے، لہذا صورت مسئولہ میں  غلام محمد کا اپنے پوتے  طارق کو  اپنی جائیداد میں سے <span dir=""LTR"">5</span> مرلے کاپلاٹ ہدیہ کرنا  اور  وہ پلاٹ طارق کے لیے  سعید کے قبضہ میں   دے دینا  جائزہے اور قبضہ ہو جانے کی وجہ سے  یہ ہدیہ مکمل ہو چکا ہے اور  طارق اس پلاٹ  کا مالک بن چکا ہے، لہذا یہ پلاٹ طارق کی وفات کے وقت  ا س کے ورثاء میں سے  موجود زندہ  ورثاء  پر تقسیم ہو گا۔</p><p>سوال میں مذکورہ صورت کے مطابق طارق کی وفات کے وقت اس کے ورثاء میں سے  اس کے والدین ،ایک بھائی آصف اور دو بہنیں موجود تھیں۔ ان ورثاء میں سے طارق کی میراث کے حقدار صرف اس کے والدین ہیں،  لہذا طارق کی میراث اس کے  والدین کے درمیان ہی  تقسیم کی جائیگی، اور اس صورت میں بھائی آصف اور دو بہنوں کو طارق کی میراث میں سے شرعا کوئی حصہ نہیں ملے گا۔پھر والدین کے درمیان تقسیم میراث کا طریقہ کار یہ ہے کہ  والدہ کو  میراث میں سے <span dir=""LTR"">16.6667% </span> حصہ ملے گا  اور  بقیہ میراث (<span dir=""LTR"">83.333%</span>) والد کو ملے گی ، چنانچہ اس حساب سے  <span dir=""LTR"">5</span> مرلے کے اس پلاٹ میں بھی<span dir=""LTR"">16.6667% </span> حصہ والدہ کا      ہے  اور  بقیہ  پلاٹ (<span dir=""LTR"">83.333%</span>) والد  کے حصہ  میں جائے  گا۔</p><p>نوٹ : سوتیلی ماں کا  میت کے ساتھ کوئی اور رشتہ نہ ہو تو محض اس رشتہ کی وجہ سے وہ مستحق میراث نہیں ہوتی۔</p>",8516,jameya-tur-rasheed,میراث کے مسائل,میراث کے متفرق مسائل
2021-12-19,https://almuftionline.com/2021/12/19/8416/,یکطرفہ طور پر شرکت ختم کرنے کا حکم,"<p>السلام علیکم، کیا فرماتے ہیں مفتیان کرام اس مسئلہ کے بارے میں:</p><p> میں محمد طارق خان  اور میرے چھوٹے بھائی محمد آصف خان نے <span dir=""LTR"">2004</span>میں  ایک کاروبار شروع کیا جس میں ہم دونوں بھائی برابری کے حساب سے شراکت دار تھے، وہ کاروبار <span dir=""LTR"">2006</span> میں ختم ہو گیا۔</p><p>بعد ازاں میں محمد طارق خان نے  مل اسکیل ( آئرن پاوڈر) کی برآمد کا کام شروع کیا ، اور اس میں اپنے چھوٹ بھائی آصف خان کو شامل کیا، میرا بھائی ایک سال تک میرے ساتھ کام کرتا رہا، <span dir=""LTR"">2008</span> میں میرے بھائی کی شادی ہو گئی،لیکن میرے بھائی کا اس کی بیوی کے ساتھ نباہ نہ ہو سکا اور اس کی نجی زندگی خراب ہو گئی اور وہ کاروبار میں توجہ نہ دے سکا اور کاروباری معاملات سے الگ ہو گیا۔</p><p><span dir=""LTR"">2011</span>میں میرا بھائی دوبارہ کاروبار میں آیا اور اپنی مرضی سے کاروبار کرنے لگا، باوجود میری شراکت داری کے میرا چھوٹا بھائی اپنی مرضی چلاتا رہا جس کی وجہ سے کمپنی کو کافی نقصان ہوا، اب جب میں اپنے بھائی کو اس کا <span dir=""LTR"">50% </span>پچاس فیصد حصہ دے کر الگ کرنا چاہ رہا ہوں تو  وہ مجھے بولتا ہے کہ چونکہ میں نے اس کے ساتھ کام شروع کیا ہے اس وجہ سے ہم لوگ اس طر ح الگ نہیں ہو سکتے،لہذاجب تک میں یہ کام کروں گا مجھے اس کو   ساتھ لے کر چلنا پڑے گا۔</p><p>میرے بھائی نے جب سے کوئی کام کیا ہے، ہمیشہ نقصان پہنچایا ہے، کبھی کمپنی کو  کچھ نہیں دیا۔</p><p>چونکہ وہ میرا چھوٹا بھائی ہے،اس لیے میں اس کو کاروبار کے منافع سے کچھ حصہ دینا  چاہتا ہوں،لیکن میرا بھائی بولتا ہے کہ آپ جب  تک یہ کام کرو گےآ پ کو برابری کے حساب سے مجھے حصہ دینا پڑے گا۔</p><p>آ ج میں ان کو کمپنی کا  <span dir=""LTR""> /50%</span>پچاس فیصد حصہ دے کر الگ کرنا چاہتا ہوں، اور واپس<span dir=""LTR"">/25%</span> پچیس فیصد حصہ ان کا لگا کر  ان کو<span dir=""LTR"">/25%</span> پچیس فیصد  نفع دینا چاہتا ہوں۔</p><p>برائے مہربانی رہنمائی فرمائیں، کیا میں اس کو کاروبار سے الگ کر سکتا ہوں یا اس کے منافع  کو کم کر سکتا ہوں؟ میں نے دارالعلوم کراچی سے فتاوی لیے ہیں ، جن کی کاپی ساتھ میں لگا دی ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی بھی کاروبار کو ایک ساتھ شراکت داری کے تحت  شروع کرنے کا یہ مطلب ہر گز نہیں کہ   اس کے بعد اس کاروبار   کو یا اس میں شراکت داری کو  کوئی شریک   یکطرفہ طور پر ختم نہیں کر سکتا، بلکہ جس طرح سب شرکاء  باہمی رضامندی سے شرکت کے معاملہ کو ختم  کر کے شراکت داری اور پارٹنر شپ کو ختم کر سکتےہیں، اسی طرح کوئی ایک شریک بھی اس  معاملہ کو ختم کرنا چاہے تو ختم کر سکتا ہے ، اور ایسی صورت میں  دوسرے شریک کو اس سے انکار کا  کوئی حق نہیں ہے،البتہ یکطرفہ طور پر شرکت ختم کرنے کی صورت میں دوسرے شریک کو اطلاع دینا لازمی ہے ، اور اس اطلاع سے پہلے شرکت کا عقد ختم نہ ہو گا۔</p><p>صورت مسئولہ میں اگر محمد طارق خان  پچاس فیصد<span dir=""LTR"">50%/</span>  حصہ دے کر محمد آصف  خان کو الگ کر کے  اس شرکت کو ختم کرنا چاہتا ہے تو اسے اس کا پورا حق    حاصل ہے، اور محمد آصف  کو اس سے انکار کا شرعا کوئی  حق  نہیں ہے۔</p><p> اسی طرح شراکت داری ختم کرنے کے بعد اگر محمد طارق خان   دوبارہ سے نئے کنٹریکٹ اور معاہدہ کے تحت   محمد آصف خان  کو  اس کی رضامندی سے اپنے کاروبار میں   پچیس فیصد<span dir=""LTR"">25%/</span>  نفع نقصان کی حد تک شریک کرنا  چاہتاہے تو  یہ صورت بھی جائز اور درست ہے، البتہ اتنی  بات یاد رکھنی  چاہیے کہ شرکت میں   نقصان ہمیشہ  سرمائے اور پرنسپل  کے تناسب سےہی تقسیم ہو گا  جبکہ نفع  کو سرمائے کے تناسب سے طے کرنا ضروری نہیں ہے ، بلکہ  نفع کا تناسب  باہمی رضامندی سے کوئی بھی طے کیا جا سکتا ہے، بشرطیکہ جس فریق کے کام نہ کرنے کی شرط  رکھی گئی ہو  اس کے نفع کا تناسب ا س کےسرمائے کے تناسب سے زائد نہ ہو۔</p><p>شرکت کا یہ معاملہ  ختم ہو جانے کے بعد اگر  محمد آصف خان   دوبارہ  اس کاروبار میں محمد طارق خان  کی طے شدہ شرائط کے مطابق  شریک  نہیں ہونا چاہتا اور  کمپنی کے اسی نام کو استعمال کرتےہوئے   خود ہی الگ سے کاروبار کرنا چاہتا ہے تو  محمد آصف  خان  کےلیے یہ بھی جائز ہے۔</p>",8416,jameya-tur-rasheed,شرکت کے مسائل,شرکت سے متعلق متفرق مسائل
2021-12-19,https://almuftionline.com/2021/12/19/6766/,دو رضاعی بہنوں کو ایک نکاح میں جمع کرنا,<p>بندہ شادی شدہ ہے اور دوسری شادی کی خواہش رکھتا ہے،لیکن دوسری شادی کے لئے جس لڑکی کا انتخاب کیا ہے وہ میری پہلی زوجہ کی رضاعی بہن ہے،تفصیل کچھ اس طرح ہے کہ میری پہلی زوجہ نے میری ہونے والی زوجہ کی ماں کا دودھ پیا ہے،جبکہ دوسری والی زوجہ جس سے ابھی نکاح نہیں ہوا نے میری موجودہ زوجہ کی ماں کا دودھ پیا ہے،اب مفتیانِ کرام فرمائیں کہ کیا اس صورت میں سائل اس لڑکی سے شادی کرسکتا ہے جس نے میری ساس کا دودھ پیا ہے،یاد رہے کہ میری پہلی زوجہ اور دوسری ہونے والی زوجہ آپس میں چچازاد ہیں،کیا یہ نکاح ہوسکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جس طرح دو نسبی بہنوں کو ایک ساتھ نکاح میں جمع کرنا جائز نہیں،اسی طرح دو رضاعی بہنوں کو بھی ایک ساتھ نکاح میں جمع کرنا جائز نہیں،اس لئے مذکورہ صورت میں جب تک پہلی بیوی آپ کے نکاح میں ہے اس کی رضاعی بہن سے آپ کا نکاح نہیں ہوسکتا۔</p>",6766,jameya-tur-rasheed,نکاح کا بیان,محرمات کا بیان
2021-12-19,https://almuftionline.com/2021/12/19/6764/,میں تم سے نکاح کرنا چاہتا ہوں کے الفاظ سے نکاح کا حکم,<p>اگر ایک بندہ نے اپنی منگیتر کو اپنے ایک عاقل بالغ بھائی اور ایک عاقلہ بالغہ بہن اور ایک چچا زاد بہن کے سامنے یہ کہا کہ میں آپ سے نکاح کرنا چاہتا ہوں،یا غالباً یہ کہا کہ میں آپ سے شادی کرنا چاہتا ہوں،آپ کو قبول ہے؟</p><p>منگیتر نے جواب میں کہا ہاں قبول ہے،جبکہ گواہ اسے مذاق سمجھ رہے تھے،اس صورت میں نکاح کا کیا حکم ہے،جبکہ گواہوں کو علم ہی نہ ہو کہ ہم نے نکاح کی نیت کی ہوئی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نکاح کا معاملہ چاہے سنجیدگی میں کیا جائے یا مذاق میں،نکاح منعقد ہوجاتا ہے،لیکن مذکورہ صورت میں جو الفاظ لڑکے کی جانب سے بولے گئے ہیں یعنی میں آپ سے نکاح کرنا چاہتا ہوں،یہ فی الحال انشاءِ عقدکے نہیں،بلکہ بہ ظاہر نکاح کے ارادے پر دلالت کرتے ہیں کہ میرا آپ سے نکاح کا ارادہ ہے،آپ کو قبول ہے؟ اور مجلس بھی نکاح کی نہیں تھی،اس لیے مذکورہ صورت میں ان الفاظ کی وجہ سے نکاح منعقد نہیں ہوا۔</p>",6764,jameya-tur-rasheed,نکاح کا بیان,نکاح کے منعقد ہونے اور نہ ہونے کی صورتیں
2021-12-19,https://almuftionline.com/2021/12/19/6354/,"آیت ""و أن لیس للإنسان إلا ما سعی” کی تفسیر اور ایصالِ ثواب کا حکم","<p>خلاصۂ سوال:</p><p>بعض علماء قرآنی آیت ""و أن لیس للإنسان إلا ما سعی"" سے استدلال کرتے ہوئے کہتے ہیں کہ میت کو قرآن خوانی کا ثواب نہیں پہنچتا؛ کیونکہ یہ مردہ کا عمل نہیں، عبادات اور قربات کے لیے نص ہونا ضروری ہے، اس میں رائے اور قیاس نہیں چل سکتا، قرآن خوانی کی طرف نہ نص یا اشارۃ النص سے راہنمائی ملتی ہے، نہ آپ صلی اللہ علیہ و سلم نے اس کی ترغیب دی ہے، نہ صحابہ کرام رضی اللہ عنہم سے یہ منقول ہے، اگر یہ عملِ خیر ہوتا تو صحابہ کرام رضی اللہ عنہم اسے ضرور اختیار کرتے۔ البتہ دعا، صدقہ، اور خیرات کا ثواب مردوں کو پہنچتا ہے، اس پر تمام علمائے کرام کا اتفاق ہے؛ کیونکہ یہ شارع کی طرف سے منصوص ہے۔</p><p>سوال یہ ہے کہ کیا قرآن خوانی کا ثواب میت کو پہنچتا ہے یا نہیں؟ ""و أن لیس للإنسان إلا ما سعی"" کا تعلق دنیا سے ہے یا آخرت سے؟ کیونکہ اگر قرآن سے عملِ خیر ہونے کی نفی کردی جائے تو پھر دعا، صدقہ اور خیرات کی کیا حیثیت ہے؟  پھر تو انسان کو کسی چیز کا بھی نفع نہیں پہنچ سکتا، سوائے دنیا میں خود کیے ہوئے کاموں کے۔  حالانکہ دعا، اور صدقہ و خیرات کا ثواب میت کو پہنچنا حدیث سے ثابت ہے، ہر ہر چیز کا بیان کرنا ضروری تو نہیں، ورنہ پھر قیاس کی کیا ضرورت تھی؟ اسی طرح آپ صلی اللہ علیہ و سلم نے امت کی طرف سے قربانی کی تھی، وہ بھی تو امت کا عمل نہیں تھا تو پھر آپ صلی اللہ علیہ و سلم نے اسے عام مسلمانوں کی طرف سے کیوں فرمایا؟</p><p>اس بارے میں صحیح بات کی وضاحت کریں تاکہ لوگ شک و شبہہ میں نہ پڑیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ نفسِ ایصالِ ثواب کے ثبوت اور جواز پر اہل سنت و الجماعت کا اتفاق ہے۔ متعدد قرآنی آیات اور احادیث سے یہ بات ثابت ہے کہ مومن کے حق میں شفاعت مقبول ہے، اس کے لیے دعا درست ہے، اسی طرح اگر کوئی اس کی طرف سے صدقہ دے تو اسے اس کا ثواب پہنچتا ہے، یہ تمام امور اس بات کی دلیل ہے کہ اگر کوئی شخص نیک عمل کر کے مسلمان میت کو اس کا ثواب بخش دے تو اس کا ثواب اسے پہنچتا ہے۔ خالص بدنی اعمال، مثلا نماز، تلاوتِ قرآن اور ذکر کے ایصالِ ثواب کے بارے میں حضرت امام شافعی رحمہ اللہ نے اختلاف فرمایا ہے، وہ اس کے قائل نہیں، لیکن حضراتِ حنفیہ کے نزدیک دیگر نیک اعمال کی طرح بدنی اعمال نماز، تلاوتِ قرآن اور ذکر وغیرہ کا ایصالِ ثواب بھی بلاشبہہ درست ہے، چنانچہ مسندِ احمد کی ایک روایت میں ہے کہ عاص بن وائل نے سو اونٹ ذبح کرنے کی نذر مانی تھی، اس کے ایک بیٹے ہشام نے اس کی طرف سے پچاس اونٹ ذبح کیے، دوسرے بیٹے عمرو بن العاص نے آپ صلی اللہ علیہ و سلم سے اس بارے میں دریافت کیا، آپ صلی اللہ علیہ و سلم نے فرمایا کہ اگر آپ کے والد ایمان لاتے تو آپ کا ان کی طرف سے روزہ رکھنا اور صدقہ کرنا ان کو فائدہ پہنچاتا۔ اس حدیث میں صدقہ کے ساتھ روزے کا بیان بھی ہے جو خالص بدنی عبادت ہے۔ اسی طرح میت کو دعا کا نفع پہنچنا قرآنِ کریم کی آیات اور احادیثِ کریمہ سے صراحتا ثابت ہے، جبکہ دعا خالص بدنی عبادت ہے۔ مزید تفصیل کے لیے حوالہ جات ملاحظہ فرمائیں۔  </p><p> لہٰذا انفرادی طور پر قرآن کریم کی تلاوت کے ایصالِ ثواب جائز ہونے میں کوئی شبہہ نہیں، اسی طرح اگر کسی قسم کے رسمی التزام کے بغیر چند افراد اکٹھے بیٹھ کر ایصالِ ثواب کی نیت سے قرآن پڑھیں تو یہ بھی درست ہے۔ البتہ اجتماعی قرآن خوانی ثابت نہیں، اور اس کا مروجہ طریقہ متعدد مفاسد پر مشتمل ہونے کی بنا پر درست نہیں، اس سے اجتناب لازم اور ضروری ہے۔  </p><p>جہاں تک آیتِ کریمہ ""و أن لیس للإنسان إلا ما سعی"" کا تعلق ہے تو اس کا مطلب یہ نہیں کہ مومن کو دوسرے شخص کے عمل کا ثواب کسی صورت میں نہیں مل سکتا، یہ مطلب مراد نہ ہونے کی دلیل قرآن اور حدیث کے وہ نصوص ہیں جن سے ایصالِ ثواب ثابت ہوتا ہے۔</p><p>پھر اس آیت کا درست مفہوم کیا ہے؟ مفسرین نے اس کی متعدد تشریحات بیان کی ہیں، چند ایک یہاں نقل کی جاتی ہیں:</p><p>(1)۔۔۔ ایک آسان اور بے غبار تشریح یہ ہے کہ آیتِ کریمہ میں اللہ تعالیٰ نے یہ نہیں فرمایا کہ انسان کو اپنے عمل کے سوا کسی عمل سے نفع نہیں پہنچے گا ، بلکہ فرمایا ہے کہ انسان کا حق صرف وہی عمل ہے جو اس نے خود کیا ہو۔ اور یہ بات بلاشبہہ درست ہے کہ انسان کا حق وہی عمل ہے جو اس نے خود کیا ہو، کسی اور شخص کا عمل اس کا حق نہیں۔ لیکن حق دار نہ ہونے سے یہ لازم نہیں آتا کہ اسے کسی اور کے عمل کا ثواب پہنچ ہی نہیں سکتا، بلکہ اگر کوئی اور اسے اپنے عمل کا ثواب بخشے تو اسے ثواب پہنچے گا۔ اس کی مثال ایسی ہے جیسے انسان صرف اپنے مال کا مالک اور حق دار ہوتا ہے، کسی دوسرے انسان کے مال کا مالک اور حق دار نہیں ہوتا۔ لیکن اگر دوسرا آدمی خود اپنا مال اسے دیدے تو پھر وہ اس سے بلاشبہہ نفع اٹھا سکتا ہے۔ اسی طرح اعمال میں بھی ہر انسان صرف اپنے عمل کا مالک ہے، لیکن اگر کوئی اور اسے اپنا عمل بخش دے تو پھر اس کا فائدہ اور ثواب اسے ملے گا۔</p><p>خلاصہ یہ کہ اس آیت میں استحقاق کا بیان ہے، اور ایصالِ ثواب میت کا استحقاق نہیں ہوتا، بلکہ ایصالِ ثواب کرنے والے کی طرف سے تبرع اور احسان ہوتا ہے؛ لہٰذا اس آیتِ کریمہ سے ایصالِ ثواب کی نفی پر استدلال درست نہیں۔</p><p>(2)۔۔۔ حضرت ابنِ عباس رضی اللہ عنہما سے منقول ہے کہ یہ آیت، سورۃ الطور کی مندرجہ ذیل آیت سے منسوخ ہوگئی ہے:</p><p>{وَالَّذِينَ آمَنُوا وَاتَّبَعَتْهُمْ ذُرِّيَّتُهُمْ بِإِيمَانٍ أَلْحَقْنَا بِهِمْ ذُرِّيَّتَهُمْ وَمَا أَلَتْنَاهُمْ مِنْ عَمَلِهِمْ مِنْ شَيْءٍ } الآیة [الطور: 21]</p><p>ترجمہ: اور جو لوگ ایمان لائے ہیں، اور ان کی اولاد نے بھی ایمان میں ان کی پیروی کی ہے، تو ان کی اولاد کو ہم انہی کے ساتھ شامل کردیں گے، اور ان کے عمل میں سے کسی چیز کی کمی نہیں کریں گے۔  </p><p>(3)۔۔۔ تیسری تفسیر یہ بیان کی گئی ہے کہ یہ آیت کفار کے ساتھ خاص ہے۔ جہاں تک مسلمانوں کا تعلق ہے تو انہیں دوسرے مسلمانوں کے عمل سے بھی فائدہ پہنچ سکتا ہے۔ چنانچہ قرآنِ پاک میں ہے:</p><p>{وَلَا تُخْزِنِي يَوْمَ يُبْعَثُونَ }{يَوْمَ لَا يَنْفَعُ مَالٌ وَلَا بَنُونَ}   {إِلَّا مَنْ أَتَى اللَّهَ بِقَلْبٍ سَلِيمٍ}</p><p>[الشعراء: 89-88-87]</p><p>ترجمہ: اور اس دن مجھے رسوا نہ کرنا جس دن لوگوں کو دوبارہ زندہ کیا جائے گا۔ جس دن نہ کوئی مال کام آئے گا نہ کوئی اولاد۔ سوائے اس شخص کے جو اللہ کے پاس (شرک سے) پاک دل لے کر آجائے۔ </p><p>اس تفسیر کے مطابق چونکہ مومن کا دل شرک سے پاک ہوتا ہے، اس لیے سورۃ الشعراء کی مندرجہ  بالا آیات کی روشنی میں ایک مسلمان کو دوسرے مسلمانوں کے عمل سے بھی فائدہ پہنچ سکتا ہے، اور  آیتِ کریمہ ""و أن لیس للإنسان إلا ما سعی""  کفار کے ساتھ خاص ہے۔</p><p>(4)۔۔۔ چوتھی تفسیر یہ بیان کی گئی ہے کہ انسان کو دوسرے کے عمل کا ثواب تب پہنچتا ہے جب عمل کرنے والا اسے ثواب بخشے، اگر عمل کرنے والا ثواب نہ بخشے تو اسے ثواب نہیں پہنچتا۔ اور جب عمل کرنے والا اسے ثواب بخشتا ہے تو وہ اس کے وکیل کے بمنزلہ ہوجاتا ہے، اور وکیل کا عمل حکماً مؤکل کا عمل شمار ہوتا ہے، لہٰذا ایسی صورت میں میت کو حکما اپنے ہی عمل کا ثواب پہنچا۔ پس ایصالِ ثواب اس آیت کے منافی نہیں۔ اس تفسیر کے مطابق اس آیتِ کریمہ میں ""سعی"" عام ہے، جس میں سعی حقیقی اور سعی حکمی دونوں داخل ہیں۔</p><p>(5)۔۔۔ ایک اور آسان تشریح حضرت مفتی محمد شفیع صاحب رحمہ اللہ تعالیٰ نے تفسیر معارف القرآن میں لکھی ہے، وہ فرماتے ہیں:-</p><p>دوسرا حکم ہے ""و أن لیس للإنسان إلا ما سعی""، اس کا حاصل یہ ہے کہ جس طرح کوئی دوسرے کا عذاب اپنے سر نہیں لے سکتا، اسی طرح کسی کو یہ بھی حق نہیں کہ کسی دوسرے کے عمل کے بدلے خود عمل کرلے اور وہ اس عمل سے سبکدوش ہوجائے، مثلا ایک شخص دوسرے کی طرف سے نمازِ فرض ادا کردے یا دوسرے کی طرف سے فرض روزہ رکھ لے اور وہ دوسرا اپنے فرض نماز و روزے سے سبکدوش ہوجائے، یا یہ کہ ایک شخص دوسرے کی طرف سے ایمان قبول کرلے اور اس سے اس کو مومن قرار دیا جائے۔</p><p>آیتِ مذکورہ کی اس تفسیر پر کوئی فقہی اشکال اور شبہہ عائد نہیں ہوتا<span dir=""LTR"">……………….</span> جبکہ اوپر یہ معلوم ہوچکا کہ آیتِ مذکورہ کا مفہوم یہ ہے کہ ایک شخص دوسرے کے فرائض، ایمان، نماز و روزہ کو ادا کر کے دوسرے کو سبکدوش نہیں کرسکتا، تو اس سے یہ لازم نہیں آتا کہ ایک شخص کے نفلی عمل کا کوئی فائدہ اور ثواب دوسرے کو نہ پہنچ سکے، ایک شخص کی دعا اور صدقہ کا ثواب دوسرے شخص کو پہنچنا نصوصِ شرعیہ سے ثابت اور تمام امت کے نزدیک اجماعی مسئلہ ہے۔ (ابنِ کثیر)</p><p>صرف اس مسئلہ میں امام شافعی رحمہ اللہ کا اختلاف ہے کہ تلاوتِ قرآن کا ثواب کسی دوسرے کو بخشا اور پہنچایا جاسکتا ہے یا نہیں۔ امام شافعی رحمہ اللہ اس کا انکار کرتے ہیں اور آیتِ مذکورہ کا مفہوم عام لے کر اس سے استدلال فرماتے ہیں۔ جمہور ائمہ اور امام اعظم ابو حنیفہ رحمہ اللہ کے نزدیک جس طرح دعا اور صدقہ کا ثواب دوسرے کو پہنچایا جاسکتا ہے، اسی طرح تلاوتِ قرآن اور ہر نفلی عبادت کا ثواب دوسرے شخص کو بخشا جاسکتا ہے اور وہ اس کو ملے گا۔ قرطبی رحمہ اللہ نے اپنی تفسیر میں فرمایا کہ احادیثِ کثیرہ اس پر شاہد ہیں کہ مومن کو دوسرے شخص کی طرف سے عملِ صالح کا ثواب پہنچتا ہے۔ تفسیرِ مظہری میں اس جگہ ان احادیث کو جمع کردیا ہے جن سے ایصالِ ثواب کا فائدہ دوسرے کو پہنچنا ثابت ہوتا ہے۔ (معارف القرآن:<span dir=""LTR"">8</span>/219)</p>",6354,jameya-tur-rasheed,قرآن کریم کی تفسیر اور قرآن سے متعلق مسائل کا بیان,متفرّق مسائل
2021-12-18,https://almuftionline.com/2021/12/18/5927/,بیرون ملک کے رہائشیوں سے زکات لینے کا حکم,<p>کیا فرماتے ہیں علمائے کرام اس مسئلہ کے بارے میں کہ بندہ ایک دینی ادارے کا مہتمم ہے۔یہ ادارہ عوام کی زکات اور عطیات سے چلتا ہے۔بسا اوقات بیرون ملک رہائشی حضرات سے زکات کی مد میں چندہ لینے کی نوبت آتی ہے۔سوال یہ ہے کہ کیا ان سے زکات  مد میں رقم لینے سے ان کی زکات ادا ہوجاتی ہے، حالانکہ فقہاء نے ایک شہر کی زکات دوسرے شہر میں منتقل کرنے کو مکروہ لکھا ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زکات کو ایک شہر سے دوسرے  شہر یا ملک میں منتقل کرنا مکروہ تنزیہی ہےلیکن اس کے باوجود زکات ادا ہوجاتی ہے،البتہ  اگر  کسی معقول سبب سے   دوسرے شہر یا ملک میں منتقل کرے تو بلا کراہت جائز ہے،بلکہ بسا اوقات زیادہ ثواب کا باعث ہوتی ہے مثلا اگر دوسرے شہر میں رشتہ دار  ہوں یا  وہاں  کے  لوگ  زیادہ  حاجتمند ہوں  یا  وہاں  کے صلحاء،علماء یا طلبہ کو دینا مقصود ہو ۔</p>",5927,jameya-tur-rasheed,زکوة کابیان,زکوة کے جدید اور متفرق مسائل کا بیان
2021-12-18,https://almuftionline.com/2021/12/18/5650/,مسبوق کا قعدہ آخرہ میں تشہد کے بعد درود شریف پڑھنا,<p>کیا فرماتے ہیں مفتیان کرام اس مسئلہ کے بارے میں کہ کسی شخص کی امام سے ایک یا دو رکعت نکل جائیں، تو وہ امام کے ساتھ آخری قعدہ میں فقط تشہد پڑھے گا، یا ساتھ میں درود شریف اور دعا بھی پڑھے گا؟   </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب کسی شخص سے نماز با جماعت کی کچھ رکعتیں نکل گئی ہوں تو بہتر یہ ہے کہ  وہ  امام کے ساتھ قعدہ اخیرہ میں صرف تشہد اتنی ہلکی رفتار سے پڑھے کہ امام کے سلام پھیرنے کے قریب ختم ہو جائے۔ یا تشہد کو امام کے سلام پھیرنے   تک بار بار دہراتا  رہے ۔ تاہم اگر کسی نے درودشریف اور دعا بھی پڑھ لی تو بھی نماز درست ہو جائے گی۔</p>",5650,jameya-tur-rasheed,نماز کا بیان,نماز کےمتفرق مسائل
2021-12-18,https://almuftionline.com/2021/12/18/5649/,نمازی کے آگے سے گزرنا,<p>کیا فرماتے ہیں مفتیان کرام اس مسئلہ کے بارے میں کہ   نمازی کے آگے کتنے فاصلے سے گزر سکتے ہیں؟</p><p>کیا دو صفوں کا فاصلہ رکھ کر گزرا جا سکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نمازپڑھنے والے کے آگے سے بلا کسی آڑ کے (چھوٹی مسجد ہویا چھوٹے مکان میں)  گزرنا جائز نہیں۔ ہاں اگرنمازی کے آگے سترہ تقریباً ڈیڈھ فٹ اونچی اور  ایک انگلی کے برابر موٹی کوئی چیز ہو تو  اس آڑ کے آگے سے گزرنا جائز ہے۔ بڑی مسجد (کم ازکم 36 سو مربع  گز یا اس سے بڑی مسجد)یا بڑامکان یا میدان ہو تواتنے آگے سے گزرناجائز ہے کہ اگر نمازی اپنی نظر سجدہ کے جگہ پر رکھے تو گزرنے والااسے نظر نہ آئے،  جس کا اندازہ نمازی کی جائے قیام سے دو یا  تین صف آگے تک کیا گیا ہے؛  یہ اندازہ کھلے میدان یا بڑی جگہ کے  بارے میں ہے۔چھوٹی مسجدیا چھوٹے مکان  کے لیے نہیں ہے،لہذا چھوٹی مسجد یا چھوٹے مکان  میں اتنی فاصلے سے بھی گزرنادرست نہیں ، بلکہ نمازی کی نماز کے ختم ہونے کاانتظارکیاجائے۔</p>",5649,jameya-tur-rasheed,نماز کا بیان,نماز کےمتفرق مسائل
2021-12-18,https://almuftionline.com/2021/12/18/5648/,مسجد کی تعمیر میں زکوۃ کے پیسے دینا,<p>کیا فرماتے ہیں مفتیان کرام اس مسئلہ کے بارے میں کہ  ہمارے علاقے میں مسجد کی تعمیرات کا  کام جاری ہے، تو کیا ہم اپنی زکوٰۃ کی رقم مسجد کی تعمیر میں لگا سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زکوٰۃ کی  ادائیگی کے لیے  رقم کسی مستحق شخص کو مالک بنا کر دینا شرعا ضروری ہے ، اس لیے براہ  راست  مسجد میں لگانے سے  زکوٰۃ ادا نہیں ہوگی۔</p>",5648,jameya-tur-rasheed,زکوة کابیان,مستحقین زکوة کا بیان
2021-12-17,https://almuftionline.com/2021/12/17/8411/,یوٹیوب چینل اور اس کی کمائی کا حکم,<p>میرے  ایک دوست  ہیں ، وہ چاہتے ہیں کہ ایک اپنا یوٹیوب چینل بنائیں اور اس کے ذریعے دعوت و تبلیغ کا کام کریں، اب اس میں کسی چیز کی  مشہوری بھی ہوتی ہیں جس کی وجہ سے پیسے بھی ملتے ہیں، اس کا کیا حکم ہے؟ مشہوری میں بسا اوقات  غلط مواد بھی شامل ہوتا ہے  تو اس کا گناہ  چینل والے پر ہو گا؟ اس پر جو پیسے ملتے ہیں  اس کا کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>دیگر ذرائع ابلاغ کی طرح یوٹیوب بھی  ایک ذریعہ ابلاغ ہے، چنانچہ شرعی مفاسد سے بچتے ہوئے ، دینی مقاصد کےلیے  یوٹیوب چینل بنانا جائزہے۔</p><p>یوٹیوب چینل پر ویڈیو میں   مشہوری کےلیے جو اشتہارات چلائے جاتے ہیں، ان کی مختلف  اقسام اور کیٹیگریز   ہوتی ہیں، اور  چینل کےمالک کو اختیار ہوتا ہے کہ وہ ان اشتہارات کو ان کی کیٹیگری کے حساب سے  بلاک کر سکے ، نیز چینل مالک کو یہ بھی اختیار ہوتا ہے کہ  اس کی اپلوڈ کی ہوئی ویڈیو میں جو اشتہارات چلے ہیں ، وہ ان اشتہارات کو چلنے کے بعد دیکھ سکے، اور اگر کسی اشتہار کو آئندہ کے لیے بلاک کرنا چاہے تو اسے  بلاک بھی کر سکے، اس تفصیل کے بعد شرعی حکم یہ ہے کہ  یوٹیوب چینل والے کے ذمہ لازم ہے کہ وہ ان  تما م کیٹیگریز  کے اشتہارات کو بلاک کر ے جو ناجائز و حرام کاروبار کی  مشہوری کے لیے ہوں،یا پھر وہ اشتہار ت خود ناجائز مواد پر مشتمل ہوں ، اسی طرح اگر کوئی  ناجائز اشتہارایک دفعہ ویڈیو میں استعمال ہو گیا   ہو اور بعد میں چینل کے  مالک کو اس کا علم ہوا ہو  تو اس اشتہار کو  بھی فورا بلاک کرنا ضروری ہے،نیز اگر اشتہار کا مواد اور بنیادی کاروبار جائز ہو  مگر اس کے بیک گراونڈ میں میوزک ہو  تو چینل  کےمالک پر  لازم ہے  وہ بذریعہ ای میل یا کسی دوسرے ذریعہ سے گوگل کو  میوزک نہ لگانے کا کہے،  اگر گوگل میوزک نہیں ہٹاتا تو  چینل کا مالک اپنے چینل اور ویڈیو میں  یہ تحریر کر دے کہ اشتہارات کے وقت  آواز بند کر دی جائے۔ان تمام تدابیر اور احتیاطات کے بعد اگر کسی  حرام کاروبار کا اشتہار ، یا ناجائز مواد پر مشتمل اشتہار  ویڈیو میں استعمال ہو جائے تو  چینل کا مالک گناہگار نہ ہو گا، اسی طرح تحریری  تنبیہ کے بعد بھی اگر کوئی شخص اشتہار کا میوزک سنتا ہے اور آواز بند نہیں کرتا تو اس کا گناہ بھی چینل کے مالک پر نہ ہو گا۔</p><p>ویڈیو میں چلنے والے اشتہارات سے حاصل ہونے والی آمدنی  درج ذیل شرائط کے ساتھ جائز و حلا ل ہے:</p><ol>
<li>جس کاروبار کا اشتہارہے  وہ کاروبار جائز ہو، لہذا جو کاروبار ناجائز و حرام ہیں  ان کے اشتہارات کو فلٹر اور</li>
</ol><p>بلاک کر دیا جائے۔</p><ol>
<li>اشتہار بذات خود بھی ناجائز مواد سے خالی ہوں، لہذا اگر  فلٹریشن اور احتیاط کے بعد بھی کسی ناجائز کاروبار کا اشتہا ر  لگ جائے یا جائز کاروبار کا کوئی ایسا اشتہار لگ جائے جو ناجائز مواد پر مشتمل ہو اور چینل کے مالک کی اس پر رضامندی اور اجازت شامل نہ ہو تو  ریویو سینٹر میں اشتہارات کا جائز ہ لے کر ناجائز اشتہارات کی آمدن صدقہ کرنا ضروری ہے۔</li>
<li>گوگل اور چینل  کے مالک کے درمیان طے شدہ شرائط پر مکمل عمل کیا جائے۔</li>
</ol>",8411,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
