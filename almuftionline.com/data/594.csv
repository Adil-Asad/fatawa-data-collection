issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-23,https://almuftionline.com/2021/12/23/5683/,عقد استصناع سےنزول کاعوض لینا,<p>کیافرماتےہیں مفتیان کرام اس مسئلہ کےبارےمیں کہ حضرت شیخ الاسلام صاحب نےفقہ البیوع (ج1ص275)میں پگڑی کےمتبادل کےطورپرمستاجرکےلیےحق استیجارسےنزول پرعوض لینےکوجائز قرار دیاہے۔کیا اس طرح مستصنع کےلیےبھی عقداستصناع سےنزول کاعوض لینےکی گنجائش ہوگی؟</p><p>(<strong>تنقیح:</strong>جسکی صورت مستفتی کےطرف سےیہ بیان کی گئی ہےکہ مستصنع کسی دوسرےمستصنع کواپناحق جو عقداستصناع کی وجہ سےاس کےلیےثابت ہواہے،فروخت کرتاہے)</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>حقوق مجردہ سےنزول کاعوض لینادرج ذیل شرائط کےساتھ جائزہے:</p><ol>
<li>حق مجردایسا حق ہوجوعرف عام میں مال اورقیمتی چیز شمارہونےلگ جائےمثلاًحق استیجار۔</li>
<li>وہ حق فی الحال ثابت بھی ہو۔</li>
<li>وہ حق اصالۃً ثابت ہو،محض دفع ضرر کےلیے(مثلاًحق شفعہ)ثابت نہ ہو۔</li>
<li>وہ حق ایساہوجوایک شخص سےدوسرےکی طرف منتقل ہونےکی صلاحیت بھی رکھتا ہو۔</li>
<li>ثابت شدہ حق صفات کےذریعہ معلوم ہوسکتا ہو،اس حق میں کسی قسم کی جہالت اورغررنہ ہو۔</li>
<li>تاجروں کےعرف میں اس حق کےتبادلہ کو عین اورمال کی طرح سمجھاجاتاہو۔</li>
</ol><p>جبکہ عقداستصناع میں مستصنع کواجارۃاورباقی وظائف کی طرح حق مستحق  حاصل نہیں  ہوتاہے،کیونکہ استصناع میں شروع فی العمل سےپہلےہر ایک کوعقد سےنکلنےکااختیار ہوتاہےاورتکمیل عمل تک یہ اختیارجاری رہتاہے،تکمیل عمل کےبعد بھی امام صاحبؒ کےنزدیک خیاررؤیت حاصل ہوتاہے،جبکہ اجارہ اورباقی وظائف میں ایک فریق کوحق مستحق حاصل ہوچکاہوتاہے،جس کواس کی مرضی کےبغیر دوسرافریق ختم نہیں کرسکتا،حالانکہ یہاں (استصناع میں)کوئی ایسا حق مستحق نہیں ہے،جس سےنزول کاعوض لیاجائے۔</p><p>لہٰذااستصناع کواجارہ پرقیاس کرتےہوئےمستصنع اول کو کسی دوسرےشخص کےلیے نزول عن الاستصناع کی صورت میں حق استصناع کاعوض لیناجائزنہیں ہے۔</p>",5683,jameya-tur-rasheed,خرید و فروخت کے احکام,حقوق کی خریدوفروخت کے  مسائل
2021-12-22,https://almuftionline.com/2021/12/22/6577/,اناج کااطلاق کن چیزوں پرہوتاہے؟,<p>سوال:اناج کااطلاق کن چیزوں پرہوتاہے؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اناج کااطلاق عام طورپر غلہ  اوردیگراجناس پرہوتاہےمثلا گندم،جو،چاول،مکئی،باجرہ وغیرہ</p>",6577,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-12-22,https://almuftionline.com/2021/12/22/6575/,قیمت اورثمن میں فرق,<p>سوال:قیمت اورثمن میں کیافرق ہے؟</p><p>ثمن کسےکہتےہیں؟کہاں قیمت کہاں ثمن واجب ہوتاہے؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جوقیمت عاقدین کےدرمیان طےہو،اسےثمن کہتےہیں،یعنی جس قیمت پرعقدکرنےوالےباہم متفق ہوجائیں چاہےوہ بازاری قیمت سےکم ہویازیادہ،اس کامعلوم اورمتعین ہوناضروری ہے،جبکہ قیمت سےمرادکسی چیزکی عرف اوربازاری قیمت ہےجسےمارکیٹ ویلیو کہاجاتاہے۔</p><p>عمومی طورپرعقدمیں طےشدہ ثمن واجب ہوتاہے،البتہ بعض  صورتوں میں بازاری قیمت واجب ہوتی ہےمثلا اگرکسی وجہ سےبیع فاسد ہوجائےتوپھراس میں  قیمت لازم ہوتی ہےنہ کہ ثمن ،کتب فقہ میں مختلف ابواب میں اس کی صورتیں  ذکرکی جاتی ہیں،اس سےمتعلق کوئی خاص صورت  دریافت کرنی ہوتو استفتاء کےذریعہ دوبارہ معلوم کیاجاسکتاہے۔</p>",6575,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-12-22,https://almuftionline.com/2021/12/22/6573/,کیلی اوروزنی اشیاء,<p>سوال:کیافرماتےہیں علماءکرام اس مسئلہ کےبارےمیں کہ کونسی چیزیں کیلی ہیں اورکونسی اشیاء وزنی؟مثلا وزن والی اشیاء سونا،چاندی،نمک،خرما،پیاز،آلو،گندم،جو،بھوساوغیرہ یہ چیزیں کلواورمن کےحساب سےفروخت ہوتی ہیں۔پس کیلی کی تعریف کیاہے،اوران میں کونسی چیزیں شامل ہیں؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اشیاءکےکیلی یاوزنی ہونےکاتعلق عرف سےہے،لہذاعرف میں جن چیزوں کی خریدوفروخت وزن کےاعتبارسےہوتی ہے،وہ وزنی شمارہوں گی اورجن چیزوں کی خریدفروخت عام پیمانوں کےذریعہ ماپ کرکی جاتی ہووہ کیلی شمارہوں گی،نیزیہ بھی ممکن ہےکہ ایک چیزایک مارکیٹ میں وزن کےذریعہ بیچی جاتی ہے،لیکن وہی چیزدوسری مارکیٹ میں پیمانےکےذریعہ بیچی جاتی ہو،اس لیےہرعلاقےکےعرف کےمطابق وزنی یاکیلی ہونےکاحکم لگایاجائےگا۔</p>",6573,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-12-22,https://almuftionline.com/2021/12/22/6524/,تقسیم ترکہ(اخیافی بھائی اور بہن کی اولاد میں ترکہ کیسے تقسیم ہوگا؟),<p>ایک آدمی محمد سعید فوت ہوا، اسکے مندرجہ ذیل ورثہ ہیں،یعنی اخیافی بہائی اور بہن کی اولادہے ۔ بہائی کا نام احسان ہے اور بہن کا نام طاوسا ہے اور دونوں متوفی کے وفات کے وقت وفات پا چکے تھیں،ان میں وراثت کیسے تقسیم ہوگی؟جبکے سوائے اخیافی بہائی اور بہن کےاولاد کےاور کوئی وارث نہیں ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اس کا سارا مال اس کے بھائی کے اولاد کو ملے گا،لیکن ان کے میراث کے حصوں کے لیے دوبارہ تفصیل لکھ کر پوچھیں کہ کتنے لڑکے ہیں؟ اورکتنی لڑکیاں؟ بہن کے اولاد کا کوئی حصہ نہیں۔</p>",6524,jameya-tur-rasheed,میراث کے مسائل,میراث کے متفرق مسائل
2021-12-22,https://almuftionline.com/2021/12/22/6518/,مستقبل کے صیغہ سےطلاق نہیں ہوتی۔,<p>ابو نے والدہ کو طلاق دی ہوئی ہے،تین بار سے زائد مرتبہ،والدہ اوپر والے پورشن میں،والد نیچےوالے پورشن  میں،جب والد کے پاس جاؤتو والد والدہ کو گالیاں ان کی غیر موجودگی میں دیتے ہیں،لیکن ان کی باتیں پاگل پن پر منحصر نہیں ہوتیں،لیکن والدہ والد کے منہ پر جب وہ اوپر آتے ہیں گالیاں دیتی ہیں اور بے ہودہ الفاظ منہ سے نکالتی ہیں،یہ ساری باتیں سن کر میں نے اپنے آپ سے بات کرتے ہوئے کہا کہ اگر میری اتنی بے عزتی ہوتی تو میں بھگا دیتا،مطلب اپنی بیوی کو بھگا دوں اگر وہ میری بے عزتی کرے کیا اس طرح بیوی کو طلاق ہوجاتی ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>          محض اس طرح(مستقبل کے صیغے ) کہنے سے اگرچہ طلاق نہیں ہوتی،لیکن سخت احتیاط کی ضرورت ہے۔(احسن الفتاوی:ج۵،ص۱۴۸)</p>",6518,jameya-tur-rasheed,طلاق کے احکام,طلاق دینے اورطلاق واقع ہونے کا بیان
2021-12-22,https://almuftionline.com/2021/12/22/6177/,"""محمد ضرّار” نام رکھنا","<p>""محمد ضرّار"" نام رکھنا کیسا ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>محمد ضرار نام رکھنا درست ہے  ضرار کامعنی"" نقصان پہنچانے  والا"" ہے  تو   محمد ضرار  کا مطلب یہ ہوگا کہ اہل باطل کو نقصان پہنچانے والا۔  اسی طرح کسی صحابی کے نام کے ساتھ نام رکھنا باعث سعادت اور باعث برکت  ہوتا ہے،اور  صحابہ کرام رضوان اللہ علیہم اجمعین میں سے چار صحابہ ’’ضرار‘‘  نامی گزرے ہیں، ضرار بن ازور، ضرار بن الخطاب، ضرار بن قعقاع اور ضرار بن مقرن۔</p>",6177,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2021-12-22,https://almuftionline.com/2021/12/22/6169/,پنچ سورۃ کو بغیر وضوکے   چھونے کا حکم,<p>کیا پنچ سورۃ کو بغیر وضو اٹھا کر پڑھ سکتے ہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جس طرح قرآنِ پاک کو بغیر وضو کے چھونا جائز نہیں اسی طرح قرآن کے کسی حصہ یا پارے  یا پنج سورہ وغیرہ کو بھی  بغیر طہارت کے چھونا جائز نہیں ۔</p>",6169,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-12-22,https://almuftionline.com/2021/12/22/6168/,جانوروں کو حاملہ کرنے کے لیے انجکشن لگانا,<p>آج کل گائے کو حاملہ کرنے کے لیے   جو ٹیکہ لگایا جاتا  ہے ، کیا  یہ جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جانوروں میں اصل ماں  ہوتی ہے اور جانوروں کے بچے ماں کے ہی  تابع ہوتے ہیں  ،لہذا اگر اس عمل کے کوئی طبی  نقصانات نہ ہوں تو مخصوص نسل بڑھانے کے لیے  یہ ٹیکہ استعمال کرنا  جائز ہے  ۔</p>",6168,jameya-tur-rasheed,جائز و ناجائزامور کا بیان,جانوروں کے مسائل
2021-12-22,https://almuftionline.com/2021/12/22/6141/,وراثت اور مشترکہ آمدن سے متعلق سوالات,<p>ہمارے والد فیاض علی مرحوم نے پسماند گان میں ایک بیوہ ، چار بیٹے ریاض علی، الیاس علی، اشتیاق علی اور اعجاز علی اور ایک بیٹی زوجہ محمد مبین کو ترکہ میں ناظم آباد گراؤنڈ، ایک مکان، اور عثمان آباد میں  ۵۶ گز جگہ جس میں،۲۴ گز جگہ پگڑی کی ہےچھوڑی۔ہمارے والد کا ایک کارخانہ تھا ریاض علی اس میں کام کرتے ہوئے سعودی عرب چلے گئے الیاس علی والد کے ساتھ کارخانہ میں کام کرتے رہے ریاض علی سعودی عرب سے اپنی تنخواہ میں سے جو مناسب محسوس کرتے والد کو بغیر کسی شرط اور مقصد کے بھیجتے تھے اور جب سال چھٹی پر آتے نہ کسی بینک میں رقم چیک کرتے، نہ حساب کتاب مانگتے تھے۔والد پڑھے لکھے نہیں تھے اس لئے اکاؤنٹ الیاس علی کے نام تھا۔ سعودی عرب جانے کے ایک سال بعد والد نے دو بیٹوں اورایک بیٹی کی شادی کردی۔نو سال بعد ۱۹۸۶میں ریاض علی واپس آگئے۔</p><p>۱۹۸۰  میں والد نے کارخانے کی آمدنی سے حج کیاوالدہ اس وجہ سے حج پر نہ گئیں کہ بچوں کے پاس مکان نہیں ہے۔</p><p>۱۹۸۳  میں والد نے ناظم آباد میں ایک ۲۰۰ گز کا چاروں کا مکان خریدا اس میں ۴ دکانیں بھی تھیں، کچھ قرض وغیرہ بھی لیا، دکانوں کے ایڈوانس سے کچھ قرض اتارا۔ ریاض علی کے پاس سے آنے والی رقم کارخانے کی آمدن ،اور کرائے کو جمع کرکے ۱۹۸۵  میں مکان کو گراؤنڈ+ون تعمیر کرالیا۔ہاؤس بلڈنگ سے لون لیا اور اللہ کے فضل سے یہ بنا سود ادا کیا۔گراؤنڈ فلور کا مکان اور ۳ دکانیں کرائے پر دے دیں۔اس دوران ریاض علی نے کوئی تقاضہ نہیں کیا۔</p><p>۱۹۸۶ میں ریاض علی پاکستان واپس آگئے ۔چار سال والد صاحب حیات رہے، لیکن ریاض علی نے کسی قسم کا کوئی مطالبہ نہیں کیا۔والد کے انتقال کے کافی عرصے بعد ریاض علی نےالیاس علی سے حساب مانگاتو الیاس علی نے جواب دیاکہ آپ نے سعودی عرب سے جو کچھ بھی بھیجا ہے اپنے والد کو بھیجا ہے اس لئے آپ کو ان سے حساب لینا تھا میں حساب دینے کا پابند نہیں ہوں ، ریاض علی نے سعودی عرب میں رہتے ہوئے ایک مرتبہ والد کو خط لکھا کہ آپ سے حساب مانگو اس وقت سے پہلے مجھے موت آجائے زندگی میں ریاض علی نے الیاس علی سے دوبارہ حساب کا مسئلہ نہیں اٹھایا ۔</p><p>ریاض علی نےوالدہ سے زیادہ کمانے کی بنیاد پر ناظم آباد کے مکان میں زیادہ حصہ طلب کیا ،مکان والدہ کے نام تھا لیکن والدہ مکمل اختیارات نہیں رکھتی تھیں نہ والد کی زندگی میں نہ بعد میں۔ اختیارا ت والد کے ہی پاس تھے لیکن والدہ نے ریاض علی کے کہنے پر اسکو گرائونڈ فلور اورتین دکانیںدے دیں ، فرسٹ فلور اشتیاق علی اور اعجاز علی کو اور چھت الیاس علی کو دےدی۔اشتیاق علی اور اعجاز علی کوسیکنڈفلور کی تعمیر کی لاگت کا تیسرا حصہ الیاس علی کو دینے کا کہا لیکن بیٹی زوجہ محمد مبین کو محروم کردیا۔</p><p>۲۰۰۰ءمیں والدہ کا انتقال ہوجاتا ہے  اور ریاض علی پھر تقسیم سے انکار کردیتے ہیں کہ میرے مالی حالات ٹھیک نہیں ہیں اس لئےمیں چھت (سیکنڈفلور)پر رہائش اختیار کروں گااور گراؤنڈ فلور کرایہ پر دونگا  ورنہ اسکو فروخت کرکے آدھے پیسے مجھے دو ، جب لڑائی جھگڑا بہت بڑھ گیا اور ریاض علی ڈنڈا لیکر بیٹھ گئے کہ آج الیاس کو ماردوں گا۔ رشتہ دار جمع کئے تو انھوں نے فیصلہ کیا کہ تم سب فروخت کرکے رقم تقسیم کردو ہمارا کاروبار بھی ختم ہوگیا اس صورت میں ہم رقم کھا پی کر روڈپر آجاتے یہ بات سوچ کر میں (الیاس علی) نے ریاض بھائی سے کہا کہ فروخت کرنے کے علاوہ کوئی حل سوچو۔</p><p>بھائی ریاض علی نے اس کے جواب میں کہا کہ تم ناظم آباد کے مکان سے دستبردار ہوجاؤ ،میں نے یہ سوچ کر انکی بات مانی کہ ابھی غصے میں ہیں مالی حالات بھی خراب ہیں بہتر ہونگے تو کوئی بہتر صورت نکل آئے گی ۔ اس معاملے کے دوران ان کو شریعت کی طرف رجوع ہونے کا کہا تو انہوں نے جواب دیا کہ کون شریعت پر چل رہا ہے؟ جب میں نے کہا مجھے کیا دو گے تو انھوں نے کہا تم عثمان آباد کی جگہ لےلو ، اور ہمارے یعنی ریاض علی، اشتیاق علی اور اعجاز علی کے حصے اپنے پاس رکھ لینا اور اس میں سے بہن کو حصہ دیدینا، اس وقت اشتیاق علی اور بہن بھی موجود تھی بہن بھی خاموش رہی، یہ سب زبانی ہوا، کسی قسم کی کوئی تحریر وغیرہ نہیں بنائی گئی، میں ۳ یا ۴ سال ناظم آباد کے مکان میں رہا ، عثمان آباد کی جگہ کو میں نے استعمال میں لیا اور اس کے کرایہ کا حساب لگا کر نواں حصہ بہن کو دیتا رہا ۔ ۲۰۰۵ءمیں ناظم آباد کا مکان چھوڑ کر دوسری جگہ شفٹ ہوگیا اسی دوران میرا شریعت سے معلومات حاصل کرنے کی طرف بالکل دھیان نہیں گیا۔</p><p>ناظم آباد کا مکان والدہ کے نام ہے اس دوران ہمارے نام ٹرانسفر کرانے کے متعلق بھی کوئی بات نہیں ہوئی۔ میرے ذہن میں یہ بات بار بار آتی رہی کہ ریاض بھائی نے بہن کو ناظم آباد سے محروم کردیا جو غلط ہے لیکن مجھے بھی علماء سے معلوم کرنے کی نوبت نہیں آئی۔ جولائی ۲۰۱۸ء میں ریاض بھائی کا ہارٹ فیل ہوگیا، لیکن اپنے انتقال کے ۶ ماہ پہلے انہوں نے مجھے کہا کہ تم اب پیپر بناؤ جس میں تحریر ہو کہ یہ مکان میرے(ریاض علی)کے پیسوں سے بنا ہے وہ اسلئے کہ ہمارے بہن اور بہنوئی جب حصہ مانگیں گے تو ان سے کہہ دونگا کہ یہ مکان تو میری رقم سے بنا ہے لیکن میں نے کوئی تحریر نہیں دی اور اشتیاق اور اعجار کو بتا دیا کہ میں نے کسی کو کسی قسم کی کوئی تحریر نہیں لکھی ہے  میرے انتقال کرجانے کی صورت میں میرے نام سے کوئی تحریر آئے تو وہ جعلی ہوگی، ریاض بھائی کے بیٹے عابد علی نےان کےانتقال کے بعد اپنے والد کے حصے میں تعین کا مطالبہ کیا تو میں نے( الیاس علی) نے کہا کہ اس تقسیم میں غلطی کی ہوئی ہے، پہلے اسے درست کرلو پھر تمہارے والد کے حصے کا تعین ہوسکتا ہے ۔</p><p>عابد علی نے مفتی حضرات سے رابطہ کیا تو مفتی صاحب نے مجھے بلایا ، تو میں نے عابد علی کے کہنے پر ان کے گھر میں بیٹھ کر ایک تحریر لکھی، جس کے مندرجات درست ہونے کی تصدیق اشتیاق علی ، اعجاز علی اور عابد علی نے کی ۔والدہ عابد علی نے اعتراض کیاکہ میں (الیاس علی)نے اپنے آپ کو بچالیا، اس کے علاوہ کوئی ٹھوس بات نہیں۔</p><p>مفتی صاحب نے زبانی صورت حال کو واضح کیا اور عابد علی اپنی والدہ کے ہمنواہ ہوگیا  ،لیکن ایک مجلس میں اس سے بات کی تو زوجہ مبین (پھوپھی) کو ۹ لاکھ دینے پر راضی ہوگیا اس شرط کے ساتھ کہ میری والدہ کو خبر نہ ہو۔ اشتیاق علی کے سامنے یہ بات ہوئی لیکن سارے معاملے کو شریعت کے مطابق حل کرنے پر اشتیاق علی ، اعجاز علی اور عابد علی راضی نا ہوئے ۔ والدہ عابد علی کو خبر ہونے کے بعد انہوں نے کسی قسم کی کوئی رقم دینے سے انکار کردیا بلکہ یہ کہاکہ الیاس علی اپنے پاس سے رقم دے، کیونکہ ان کا بیٹا بیرون ملک میں کام کرتا ہے، کسی بھی شرعی حکم کے ماننے سے انکار کردیااور ہر قسم کے تعلقات ختم کردیے۔</p><p>الیاس علی نے اس موقف پر اشتیاق علی ، اعجاز علی اور عابد علی کے اتفاق سے فتویٰ نمبر (۱۱۰۵ ) ۳۱   اکتوبر ۲۰۱۸ءکو جامعہ بنوری ٹاؤن سے لیا اور ایک فتویٰ دارلعلوم کراچی سے دسمبر ۲۰۱۸ کو حاصل کیا ۔ بنوری ٹاؤن کا فتویٰ ریاض بھائی کے لواحقین کے پاس بھیجا تو انھوں نے ماننے سے انکار کردیا کہ ہم اپنے والد کے فیصلے کو مانتے ہیں شریعت کے احکامات کو ماننے کے لئے تیار نہیں ہیں۔ اشتیاق علی اور اعجاز علی بھی شریعت کے حکم پر آنے کے لئے تیار نہیں ہیں  ان کا کہنا ہے کہ آپ (الیاس علی) نے اٹھارا سال اس فیصلے کو قبول رکھا تو آج بھی اس کو قبول رکھیں۔</p><p>بہن زوجہ محمد مبین خاموش رہی ان کو تینوں طرف سے یہی تعاون کی ضرورت ہے بہنوں کا شرعی حق مانگنے کو بہت برا تصور کرتے ہیں ۔</p><p>الیاس علی کا موقف ہے شہر کے کسی بڑے مدرسے میں چلو وہاں مفتی حضرات بیٹھتے ہیں، تمام فریق اپنا موقف بیان کریں  وہ جس کے حق میں فیصلہ کردیں ہم اسکو تسلیم کرلیں گے، کیونکہ ان کا فیصلہ شریعت کے مطابق ہوگا  اور وہ کسی کے رشتے دار بھی نہیں ہیں ۔</p><p>ریاض بھائی کے بچوں اور بیوہ کا کہنا ہے کہ تم ہمارے والد کی زندگی میں با ت کرتے اب ہم شرعی حکم پر نہیں آتے یا دین سے ناواقف رشتےداروں سے فیصلہ کرانے کے لئے متفق ہیں۔ ریاض بھائی کا بیٹا لوگوں سے فون پر بات کرتا ہے اپنے والد کے سعودیہ عرب کے قیام اور کمائی کی بات کرتا ہے پھر  اس کی ایک ویڈیو بنا کر دلیل دیتا ہے کہ میرے والد نے بہت کمایا جبکہ ہمارے والد فیاض علی کے کارخانے کی آمدنی بھی مناسب تھی ہم انکم ٹیکس بھی ادا کرتے تھے عثمان آباد والی زمین بھی والد کے نام ہے ۔ اور ناظم آباد کا مکان والدہ کے نام ہے ایک اندازے کے مطابق عثمان آبادکی زمین ۵۰ لاکھ کی ہے اور ناظم آباد کا مکان ۵ کروڑ کا ہے ۔</p><p>مفتی صاحب اس ساری تفصیل کے بعدمیرے چند سوالوں کا قرآن و سنت کی روشنی میں جواب عنایت فرمائیں اور اس مسئلے کا کوئی حل پیش فرمائیں۔</p><p>سوال نمبر ۱: ریاض علی مرحوم کے اہل خانہ  الیاس علی سے اپنے والد کے سعودی عرب قیام کے دوران بھیجی ہوئی رقم اور ان کے والد سے الگ ہوکر کام کرنے کےدوران کی کمائی کا حساب مانگتے ہیں ان کو اس کا حق ہے ؟</p><p>سوال نمبر ۲: والد صاحب کے چھوڑے ہوئے ترکہ کی شرعی حیثیت کیا ہے اور اس میں ریاض بھائی کا حصہ کتنا بنتا ہے ؟</p><p>سوال نمبر ۳: الیاس علی کا ناظم آباد کے مکان پر کتنا حق ہے؟</p><p>سوال نمبر۴: کیا ریاض بھائی کو زیادہ کمائی کی بنیاد بنا کر زیادہ حصہ مانگنے کا حق تھا جب کہ والد صاحب کو اپنی تنخواہ کا حصہ اپنی مرضی سے کسی شرط کے بغیر دیا  اور ان کی زندگی میں کوئی سوال نہیں کیا ۔ والدہ نے جس طرح تقسیم کی اور بیٹی کو محروم کیا تو اس تقسیم سے ریاض بھائی نے جوزیادہ حق لیا ان کے لئے حلال ہے یا حرام، اگر حرام ہے تو ایسا ہی حرام ہے جیسا کہ خنزیز حرام ہے؟</p><p>سوال نمبر۵: ریاض علی کے ڈنڈے کے زور پر کئے ہوئے فیصلے کی کیا حیثیت ہے اور یہ کتنا بڑا گناہ ہے اور اس گنا ہ کے ساتھ جانے والوں کا کیا انجام ہوگا؟</p><p>سوال نمبر ۶: غصب کے مال کو استعمال کرنے والے نمازی بھی ہیں حاجی صاحب بھی ہیں بڑی بڑی قربانی بھی کرتے ہیں تو ان کی عبادات کا کیا ہوگا؟کیا ان سے آخرت میں سوال نہیں کیا جائے گا؟</p><p>سوال نمبر ۷: حق کو ادا کئے بغیر کیا معاف کروانے سے معاف ہوجاتا ہے؟</p><p> سوال نمبر۸:صاحب حیثیت کا غریب سے معاف کروانے کا کیا حکم  ہوگا؟</p><p>سوال نمبر۹:کسی بھی مرد یا عورت کا اپنا شرعی حق وصول کرنا اپنے استعمال میں لانااپنی اولاد کے سپرد کرنا اللہ تعالی کو پسند ہے یا اپنے بہن بھائیوں کے پاس چھوڑنا پسند ہے؟ آخرت میں اولاد کے سوال کا سامنا تونہیں کرنا پڑیگا؟</p><p>سوال نمبر۱۰: اپنے حق کو حاصل کرنے کیلئے عدالت میں جانا کیسا ہے؟</p><p>سوال نمبر ۱۱: مرحوم کے اہل خانہ پر کیا فرض نہیں بنتا کہ معاملہ شریعت کے مطابق حل کرلیں یا طے کرلیں؟</p><p>دنیا کے تھوڑے سے فائدہ کے خاطر شرائط عائد کرنا کہ (الیاس علی) ہمارے والد کے سعودیہ عرب سے آنے والی رقم کا حساب دیں اور ہمارےوالد صاحب سے الگ ہو کر کاروبار کیا اس کا حساب دیں پھر ہم وراثت کی تقسیم پر بات کریں گے ۔اپنے والد کے غلط فیصلے پر بضد ہونا حقیقت سے نگاہ چرانا اللہ تعالی کے واضح شرعی احکام کو نہ ماننا کیا اللہ کے عذاب کو دعوت دینا نہیں ؟صرف اس گھمنڈ میں کہ قبضہ انکے پاس ہے کاغذات انکے پاس ہیں۔</p><p><strong>وضاحت</strong><strong>: الف:</strong> سائل نے فون پر بتایا کہ ریاض علی<strong> کے</strong> سعودی عرب میں کام کے دوران تمام بھائی مشترکہ رہتے تھے، اس وقت سب کی آمدن اور کھانا پینا سب مشترکہ تھا، والد گھر کے اخراجات وغیرہ چلاتے تھے، نیز ریاض علی نے ہمارے علم کے مطابق والد صاحب کو کوئی بڑی رقم نہیں بھیجی۔</p><p><strong>ب:</strong> والدہ نے ریاض علی کو باقاعدہ تقسیم کرکے زیادہ حصہ نہیں دیا تھا، بلکہ مجموعی پراپرٹی میں سے اس کو باقی ورثاء سے زیادہ دیا اور بیٹی کو محروم کر دیا۔    </p><p><strong>ج:</strong> ناظم آباد والے مکان سے میں نے وقتی طور پر دستبرداری کا اظہار کیا تھا اور صرف یہ شرط لگائی تھی کہ وہ اس مکان کو نہیں بیچیں گے، وہ مکان اب بھی انہیں کے پاس ہے۔مقصد یہ تھا کہ جب حالات بہتر ہوں گے تو بات چیت کر لیں گے۔      </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوالات کے جوابات بالترتیب ملاحظہ فرمائیں:</p><ol>
<li>سوال میں ذکر کی گئی صورتِ حال کے مطابق چونکہ ریاض علی کے سعودیہ میں کام کے دوران  تمام بھائی مشترکہ رہتے تھے، کھانا پینا اور دیگر اخراجات مشترکہ آمدن سے ادا کیے جارہے تھے اور والد صاحب سمیت تمام بھائی اپنی حیثیت کے مطابق مال کما رہے تھے، اس لیے ایسی صورتِ حال میں ریاض علی نے جو رقم اپنے والد مرحوم کو بھیجی تھی وہ سب مشترکہ آمدن میں شمار کی جائے گی اور والد صاحب کے گھرکے تمام اخراجات چلانے کے پیشِ نظر اس کو والد کی معاونت شمار کیا جائےگا،  البتہ اگر انہوں نے بڑی مقدار میں کوئی رقم بھیجی ہو تو اس کا حکم یہ ہے کہ اگر اس رقم کے قرض ہونے کا گواہوں یا تحریر کے ذریعہ کوئی ثبوت ہو تو وہ قرض سمجھی جائے گی، ورنہ وہ بھی مشترکہ آمدن میں شمار ہو گی اور سب شرکاء  کااس میں حصہ ہوگا۔</li>
</ol><p>البتہ ریاض علی مرحوم نےسعودیہ سے جتنی رقم اپنے والد صاحب کو بھیجی تھی وہ زندگی میں والد صاحب سے اس کے لین دین کا حساب کر سکتے تھے، لیکن والد کی وفات کے بعد ان کواپنے بھائیوں سے حساب لینے کا حق نہیں تھا، اسی طرح اب ان کے بعد ان کی اولاد کواپنے والدمرحوم کی سعودی عرب کی کمائی کا حساب لینے کا شرعاً کوئی حق نہیں ہے، کیونکہ سوال میں ذکر کی گئی وضاحت کے مطابق ریاض علی نے رقم اپنے والد کو دی تھی، کتنی رقم دی تھی ؟ اس کا بھائیوں کو کوئی علم نہیں ہے۔</p><ol>
<li>آپ کے والد صاحب مرحوم نے بوقت ِانتقال اپنی ملکیت میں منقولہ وغیر منقولہ مال،جائیداد،سونا،چاندی،نقدی اور ہر قسم کا چھوٹا بڑا جو کچھ ساز وسامان چھوڑا ہے اور مرحوم  کا  وہ قرض جو کسی کے ذمہ  واجب  الادء ہو، يہ  سب مرحوم کا ترکہ ہے۔ اس میں سے سب سے پہلے مرحوم کے کفن دفن کے متوسط اخراجات نکالے جائیں ،البتہ اگر کسی نے بطور تبرع ادا کر دیئے ہوں تو پھر یہ اخراجات نکالنے کی ضرورت نہیں ۔ اس کے بعد مرحوم کا  وہ قرض  ادا کیا جائے  جس کی ادئیگی مرحوم کے ذمہ  واجب ہو۔ اس کے بعد اگر مرحوم نے کوئی جائز وصیت کی ہو تو بقیہ ترکہ  میں سے ایک تہائی(3/1) تک اس پر عمل کیا جائے۔اس کے بعد جو ترکہ باقی بچے   اس کوبہتر(72) حصوں میں  برابرتقسیم کرکے  مرحوم کی بیوی کو نو (9) حصے، ہر بیٹے کو چودہ (14) حصے اور ہر بیٹی کوسات(7) حصے دیے جائیں، فيصدی لحاظ سے ہر وارث كے حصہ کی تفصیل ذیل کے  نقشہ میں  ملاحظہ فرمائیں:</li>
</ol><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:78px"">
<p>نمبر شمار</p>
</td>
<td style=""width:120px"">
<p>وارث</p>
</td>
<td style=""width:114px"">
<p>    عددی حصہ</p>
</td>
<td style=""width:120px"">
<p>فيصدی حصہ</p>
</td>
</tr>
<tr>
<td style=""width:78px"">
<p>1</p>
</td>
<td style=""width:120px"">
<p>بیوی</p>
</td>
<td style=""width:114px"">
<p>9</p>
</td>
<td style=""width:120px"">
<p><span dir=""LTR"">12.5%</span></p>
</td>
</tr>
<tr>
<td style=""width:78px"">
<p>2</p>
</td>
<td style=""width:120px"">
<p>بیٹا</p>
</td>
<td style=""width:114px"">
<p>14</p>
</td>
<td style=""width:120px"">
<p><span dir=""LTR"">19.444%</span></p>
</td>
</tr>
<tr>
<td style=""width:78px"">
<p>3</p>
</td>
<td style=""width:120px"">
<p>بیٹا</p>
</td>
<td style=""width:114px"">
<p>14</p>
</td>
<td style=""width:120px"">
<p><span dir=""LTR"">19.444%</span></p>
</td>
</tr>
<tr>
<td style=""width:78px"">
<p>4</p>
</td>
<td style=""width:120px"">
<p>بیٹا</p>
</td>
<td style=""width:114px"">
<p>14</p>
</td>
<td style=""width:120px"">
<p><span dir=""LTR"">19.444%</span></p>
</td>
</tr>
<tr>
<td style=""width:78px"">
<p>5</p>
</td>
<td style=""width:120px"">
<p>بیٹا</p>
</td>
<td style=""width:114px"">
<p>14</p>
</td>
<td style=""width:120px"">
<p><span dir=""LTR"">19.444%</span></p>
</td>
</tr>
<tr>
<td style=""width:78px"">
<p>6</p>
</td>
<td style=""width:120px"">
<p>بیٹی</p>
</td>
<td style=""width:114px"">
<p>7</p>
</td>
<td style=""width:120px"">
<p><span dir=""LTR"">9.722%</span></p>
</td>
</tr>
</tbody>
</table><p> نیزریاض علی مرحوم اپنے والد کے ترکہ میں سے دیگر بھائیوں کے برابر ہی حق دار تھے، جس کی تفصیل پیچھے ذکر کی گئی ہے، لہذا ان کاوالدہ یا اپنے بھائیوں سے اپنے شرعی حصہ سے زیادہ کا مطالبہ کرنا درست نہیں تھا۔</p><ol>
<li>وراثت ایک شرعی حق ہے، جو آدمی کی وفات کے بعد خود بخود اس کے ورثاء کی طرف منتقل ہو جاتا ہے اور یہ جبری حق ہے،اس لیے یہ حق معاف کرنے سے معاف نہیں ہوتا، نیز فقہائے کرام رحمہم اللہ نے یہ اصول لکھا ہے کہ عین چیز سے برأت یعنی دست بردار ہونے کا شرعا اعتبار نہیں، بلکہ وہ چیز بدستور دستبردار ہونے والے کی ملکیت میں باقی رہتی ہے، جیسے کسی شخص نے کوئی چیز مثلا گھڑی وغیرہ بطور ودیعت (امانت) رکھی اور پھر ودیعت رکھنے والے نے کہا کہ میں اس گھڑی سے دستبردار ہوتا ہوں تو اس كےصرف یہ کہنے سے دوسرا شخص اس گھڑی کا مالک نہیں بنے گا، بلکہ وہ گھڑی ودیعت رکھنے والے کی ملکیت سمجھی جائے گی، البتہ اگر یہ شخص یوں کہے کہ میں نے اس گھڑی کا آپ کو مالک بنا دیا تو اس صورت میں دوسرا شخص اس گھڑی کا مالک بن جائے گا اور یہ ہدیہ شمار ہوگا، لہذا ناظم آباد کے مکان سے آپ کا دستبرداری کا اظہار کر نا شرعاً معتبر نہیں، بلکہ آپ بدستور اپنے والد کے اس مکان میں اپنے شرعی حصہ کے مطابق حق دار ہیں۔</li>
<li>جیسا کہ سوال نمبر ایک کے جواب میں تفصیل گزر چکی ہے کہ ریاض علی کو والد صاحب کی وفات کے بعد ان کے ترکہ سے زیادہ حصہ مانگنے کا حق حاصل نہیں تھا، لہذا زیادہ حق کے مطالبہ کے نتیجہ میں انہوں نے والدہ سے جو زیادہ حصہ لیا ہے وہ ان کے لیے حلال نہیں، بلکہ  ان کی اولاد پر لازم ہے کہ اوپر ذکر کی گئی تقسیم کے مطابق جتنا حصہ انہوں نے زیادہ لیا ہے وہ دیگر ورثاء کو واپس کریں اور مرحوم فیاض علی کی بیٹی کا جتنا حصہ بنتا ہے وہ حصہ اس کے سپرد کریں، بصورتِ دیگر ریاض علی کے تمام ورثاء  سخت گناہ گار ہوں گے۔</li>
<li>کسی کا ناجائزطورپر حق دبانے پر قرآن وسنت میں سخت وعیدیں آئی ہیں، ڈنڈے کے زور پر کسی کا حق غصب کرنا کبیرہ گناہ ہے، جس کی تلافی صاحبِ حق کا حق ادا کرنے یا اس کے معاف کرنے کی صورت میں ہو سکتی ہے، ان دو صورتوں کے علاوہ کسی كا  دبایا ہوا مالی حق انسان کے ذمہ سےساقط نہیں ہوتا اور وہ حق  دنیا اور آخرت میں بہت بڑے وبال کا باعث ہوتا ہے،  لہذا اس حق کی تلافی ریاض علی کے ورثاء کو ضرورکرنی چاہیے، تاکہ ان کے والد آخرت میں اللہ کے ہاں نجات پا سکیں۔</li>
<li>ہر عبادت کا ثواب اورہر گناہ کا وبال علیحدہ علیحدہ ہے، جو شخص جتنی عبادت کرتا ہے اس کو اس کی عبادت کا اجروثواب ضرور ملے گا، البتہ اس کے ساتھ اس نے جتنے گناہ کیے ہوں گے ان کے بارے میں بھی باز پرس ضرور ہو گی، پھر اللہ تعالیٰ اگر چاہیں تو اس کومعاف کر دیں اور چاہیں تو اس کو اس کے گناہوں کے سبب عذاب میں مبتلا فرمائیں گے۔(العیاذ باللہ) لہذا کسی کا مال ناحق استعمال کرنے کا گناہ اپنی جگہ پر ہے، مگر اس کی وجہ سے اللہ تعالیٰ عبادات کا اجر ضائع نہیں  کرتے۔ البتہ دنیا میں دبایا گیا مالی حق انصاف کے تقاضے کے پیشِ نظر قیامت کے دن ضرور ادا کرنا پڑے گا اور اس دن مالی حق کی ادائیگی نیکیوں کی صورت میں ہو گی، اگر اس شخص کے پاس نیکیاں کم اوراس کے ذمہ میں لوگوں کے ضائع کیے ہوئے مالی حقوق زیادہ ہوئے تو اس صورت میں حدیثِ پاک میں تصریح کے مطابق اس کے پاس نیکیاں ختم ہونے کے بعد لوگوں کے حقوق کی ادائیگی کے لیے ان کے گناہ اس کے ذمہ ڈالے جائیں گے اور پھر ان گناہوں کے نتیجہ میں اس کو جہنم میں داخل کیا جائے گا۔(العیاذ باللہ)</li>
<li>اس کا جواب سوال نمبر۵ کے جواب میں گزر چکا ہے۔</li>
<li>حدیثِ پاک میں آیا ہے کہ کسی مسلمان کا مال اس کی دلی رضامندی اور خوشنودی کے بغیر حلال نہیں ہے، لہذا کسی غریب آدمی سے اس کا حق معاف کروانے کے لیے اس پر زور اور زبردستی کرنا ہرگز جائز نہیں، زبردستی اور مجبوراً غریب آدمی کے معاف کرنے سے اس کا حق معاف نہیں ہو تا، بلکہ بدستور وہ حق معاف کروانے والے ذمہ  کےواجب رہتا ہے، جس کی ادائیگی اس پر لازم ہو تی ہے۔</li>
<li>کسی بھی شخص کا اپنا شرعی حق وصول کرنا بلا شبہ جائز ہے اور اس حق کو اپنے استعمال میں لانے یا اپنی اولاد کے پاس چھوڑ جانے میں بھی کوئی حرج نہیں، بلکہ غریب اولاد کے پاس اپنا مال چھوڑ کر جانا باعثِ ثواب ہے۔ جہاں تک بہن بھائیوں کا تعلق ہے تو اپنی ہمت کے مطابق ان کا بھی تعاون کرنا چاہیے، خصوصاً جب بہن بھائی غریب اور اولاد صاحبِ ثروت ہوتو ایسی صورت میں بہن بھائیوں کا تعاون کرنا زیادہ بہتر ہے، البتہ اپنا اولاد کو چھوڑ کر اپنا تمام مال بہن بھائیوں کو دینا درست نہیں، کیونکہ اولاد شرعی نقطہٴنظر سے وراثت کی مستحق ہوتی ہے اور کسی بھی وارث کو محروم کرکے کل جائیداد غیرِوارث کو دینا شرعاً جائز نہیں۔</li>
</ol><p>یہ حکم عام حالات سے متعلق ہے، جہاں تک مذکورہ صورتِ حال کا تعلق ہے تو اس میں چونکہ آپ کے بھتیجے وغیرہ آپ کے حصے پر قابض ہیں، ایسی صورت میں قطع رحمی اور لڑائی جھگڑے سے بچنے کے لیے بہتر یہ ہے کہ آپس میں صلح کا معاملہ کر لیا جائے اور اللہ تعالیٰ کی رضا کی خاطر رشتہ داری کو بچانے کے لیے صلح کرنے پر آپ کو بہت اجر وثواب ملے گا۔</p><ol>
<li> کسی بھی جائز طریقہ سے اپنا شرعی حق وصول کرنے کی شرعاً اجازت ہے، لہذا اپنا حق وصول کرنے کے لیے عدالتی کاروائی کرنا درست ہے۔</li>
<li>مرحوم کے ورثاء پر لازم ہے کہ وہ اپنے دادا کی وراثت کو شریعت کے اصولوں کے مطابق تقسیم کریں، جس کا جتنا حق بنتا ہے اس کے سپرد کریں، بلاوجہ چند روزہ زندگی کی خاطر دوسرے ورثاء کا حق نہ دبائیں، جب تک دوسرے ورثاء کے مال پر ناجائز قبضہ رہے گا، اس وقت تک کبیرہ گناہ کے مرتکب ہونے کی وجہ سے مال میں بے برکتی، گھر میں بے سکونی رہے گی اور پھر دنیا میں تلافی نہ کی گئی تو وفات کے بعد آخرت کا عذاب اس کے علاوہ ہے، لہذا اپنی اور اپنے والد کی آخرت سنوارنے کے لیے ان کے ورثاء پر لازم ہے کہ ہر وارث کو ان کا حق دیں یا کم از کم ان کے ساتھ بیٹھ کر آپس میں صلح کا معاملہ کر لیں۔</li>
</ol><p>نیزریاض علی کے ورثاء کا یہ کہنا کہ ہم کسی شریعت کو نہیں مانتے، انتہائی خطرناک گفتگو ہے، اس سے آدمی کا ایمان ضائع ہونے کا خطرہ ہوتا ہے، لہذا ان پر لازم ہے کہ اس پر اللہ تعالیٰ سے سچے دل سے توبہ واستغفار کریں اور آئندہ کے لیے اس طرح کے جملے زبان پر لانے سے مکمل اجتناب کریں۔</p>",6141,jameya-tur-rasheed,میراث کے مسائل,میراث کے متفرق مسائل
