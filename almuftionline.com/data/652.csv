issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-09-01,https://almuftionline.com/2021/09/01/5063/,شادی کےوقت شوہرنےکچھ چیزیں بطورعاریت /امانت دی،توعلیحدگی کےبعدکیاحکم ہوگا,"<p>سوال:گزارش یہ ہےکہ میں مسمی راشدستارفارقی ولدمحمدستارفاروقی،ساکن مکان اے 41کاسموس پلازہ بلاک 16 فیڈرل بی ایریاکراچی کارہائشی ہوں،جناب میری شادی مسماۃ عبرین انواربنت انواراحمدخان سےمورخہ <span dir=""LTR"">11-01-2018</span>کوہوئی،اورمورخہ دسمبر 2019میں علیحدگی ہوگئی تھی،اوراس کےبعدمیں نےبطورحق مہر5 لاکھ روپےبمع 30000بطورعدت خرچ ادا کردئیےہیں،مین نےشادی کےموقع پرصرف اپنےخاندان کودکھانےکےلیےکچھ زیورات دیئے،اس وقت کی ویلیوکےحساب سے60500روپےتولہ تھا،جس کی کل مالیت 800000بنتی تھی،یہ زیورات تحفتانہیں دیے،جوکہ میں نےاپنی بیوی کےعلم میں بھی لایاتھاکہ میں نےصرف تمہیں استعمال کےلیےدئیےہیں،کیونکہ میں نےیہ زیورات فروخت کرنےہیں،اوریہ میں نےیہ بات دوران زوجیت بتادی تھی،ایک عددبلیوٹوتھ اسپیکرجوکہ 70000روپےکاتھا،اوراورایک عددویڈیوکیمرہ 100000کا تھا،یہ تمام زیورات علیحدگی کےبعداپنے ساتھ لےگئی،اورمیرےاصرارپرانہوں نےیہ تمام زیورات واپس نہیں کررہے،اس کےعلاوہ کچھ قیمتی تحفےبھی دیےتھے،جن کی تفصیل درج ذیل ہے:</p><p>۱۔قیمتی کپڑے،آرٹیفیشل زیورات،جن کی مالیت           400000 ۔</p><p>۲۔برانڈڈ5عددگھڑیاں،جن کی مالیت                       45000۔</p><p>۳۔امپورٹڈپرفیوم جس کی مالیت                              25000۔</p><p>۴۔لیپ ٹاپ جس کی مالیات                                  50000</p><p>۵۔کوسمیٹک پروڈکٹس                                      20000</p><p>۶۔آئی فون <span dir=""LTR"">XR                                              200000</span></p><p>۷۔آئی فون 6                                      <span dir=""LTR"">            65000</span></p><p>یہ تمام مندرجہ بالاتحفےہیں،میں ان کامطالبہ نہیں کررہا،مگرمیں اپنےمندرجہ بالاذاتی زیورات،کیمرہ اوراسپیکرکامطالبہ کررہاہوں،جومیں نےمسماۃ عنبرین کوامانتا دیےتھے،جب تک وہ میری بیوی تھی،اس کےاستعمال میں تھے،کیونکہ میں باہرملک میں ہوتاہوں،جس کی وجہ سےمیں نےیہ امانت کےطورپررکھوائےتھے،میرےمطالبہ پرسابقہ بیوی کےگھروالوں کی طرف سےیہ پیغام آیاکہ جوتمام چیزیں اس کےپاس ہیں وہ اس کی ہوگئی ہیں۔</p><p> میں مہردینےکےلیےتیارتھا،مگراپنےذاتی زیورات اورمندرجہ بالاکیمرہ اوراسپیکرکامطالبہ کیاتوسابقہ بیوی نےدوران عدت مجھ پرجھوٹاکیس کیاجومہر کےمطالبہ پرکیاتھااوردوران عدت کورٹ گئی جوکہ اچھاعمل نہیں ہے،اس کےبعدمیں نےحق مہر(بمع عدت کی رقم) اداء کردیاہے۔</p><p>جناب میراسوال یہ ہےکہ جب میں نےاپناحق مہراداء کردیاہےاورعدت کی رقم بھی اداء کردی ہےاوردیےگئےتحفےبھی دینےکےلیےتیارہوں،مگرمیرےجوذاتی زیورات مندرجہ بالاکیمرہ اوراسپیکرمجھے ملنےچاہییں،اس میں آپ کی طرف سےجوبھی فتوی ہوگا،اس کومیں قبول کرونگا۔</p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں ذاتی زیورات،کیمرہ اوراسپیکربیوی کودیتےوقت اگرواقعتااس کی وضاحت کی گئی ہوکہ یہ بطورامانت دےرہاہوں،نہ بطورمہرکےہیں اورنہ بطورتحفہ،صرف استعمال کی اجازت ہےتوپھریہ چیزیں بیوی کی ملکیت شمارنہیں ہوں گی،بلکہ شوہرکی ملکیت اوراس کی ذاتی چیزیں شمارہوں گی،امانت ہونےکی وجہ سےبیوی پران کی حفاظت ضروری ہوگی،ایسی صورت میں بیوی یااس کےگھروالوں کاان چیزوں کادعوی کرناشرعادرست نہیں،بلکہ شوہرکوواپس کرناضروری ہوگا۔</p><p>ہاں جوچیزیں بطورتحفہ دی ہیں وہ بیوی کی ہی ہوں گی،شوہرکی طرف سےان کامطالبہ درست نہیں ہوگا۔</p>",5063,jameya-tur-rasheed,نکاح کا بیان,جہیز،مہر اور گھریلو سامان کا بیان
2021-09-01,https://almuftionline.com/2021/09/01/5061/,کمیٹی کی طرف سےامام کی تنخواہ میں اضافہ کردیاگیا،اس کےبعدبھی اضافہ کامطالبہ کرنا؟,<p>سوال:ایک مسجد میں ایک امام صاحب کئی سالوں سے امامت کی خدمات سرانجام دے رہے ہیں۔اور ان کا مشاہرہ بھی متعین ہے۔جوانتظامیہ کی طرف سے ہرماہ دیاجاتاہے،مشاہرےکےلیے عام طور پرمسجدمیں آنےوالی چندےکی رقم استعمال کی جاتی ہے،جس میں وقتاً فوقتاً اضافہ بھی ہوتا رہتا ہے۔گزشتہ دو سال سے امام صاحب کے مشاہرے میں کوئی اضافہ نہیں کیا گیا تھا،امام صاحب کی طرف سے یہ درخواست آئی کہ مہنگائی بہت بڑھ گئی ہے لہذا اب مشاہرے میں اضافہ کیا جائے،تو کمیٹی کی طرف سے اس پر کچھ اضافہ کیا گیا،جس اضافے پر امام صاحب نے ناراضگی کا اظہار فرمایا۔اور فرمایا کہ یہ اضافہ میرے لئے قابل قبول نہیں۔اوراس کےبدلےایک رقم کی تعیین کی کہ کم از کم اتنا مشاہرہ ہوگا تو وہ میرے لئے قابل قبول ہوگا۔جو مشاہرہ انہیں اضافے کے ساتھ دیا گیا تھا اسے ناراضگی میں واپس کر دیا۔</p><p>سوال یہ ہے کہ:کیاامام صاحب اس طرح مشاہرےاوراضافے کی تعیین فرما کرمطالبہ کر سکتے ہیں؟کیا یہ شرعاً درست ہے؟</p><p>اورکمیٹی پرکیالازم ہے کہ امام صاحب جومطالبہ رکھیں اسی طرح سےپوراکیاجائے؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>امام اپنےماہانہ اخراجات کااندازہ لگاکرمشاہرےمیں اضافےکےلیےایک متعین مقدارکامطالبہ کرسکتاہے،</p><p>شرعااس میں کوئی حرج نہیں،ہاں امام کوچاہیےکہ اپنےواقعی ہونےوالےاخراجات اور کمیٹی کےمالی حالات کوپیش نظررکھ کرمطالبہ کرے۔</p><p>دوسری طرف کمیٹی پرامام صاحب کاہرمطالبہ مانناشرعالازم نہیں۔</p><p>صورت مسئولہ میں اگرامام صاحب نےامامت کےپیشےاوراس علاقےکےعرف کےمطابق موجودہ تنخواہ کےکم ہونےکی وجہ سے(اپنےاخراجات کےمطابق)مناسب اضافہ کامطالبہ کیا،اورکمیٹی کےپاس اس حدتک واقعی گنجائش بھی ہو(مثلاکمیٹی کی طرف سےدیگراخراجات بلاکسی روک ٹوک کےکیےجاتےہوں،صرف امام کی تنخواہ بڑھانےمیں گنجائش کامسئلہ ہوتاہو)توشرعاعرفااوراخلاقاکمیٹی پرلازم ہےکہ امام کےمطالبےپرمشاورت کرکےاضافہ کیاجائے۔</p><p>اوراگرکمیٹی کےمالی حالات اس کےمتحمل نہ ہوں،جس کی وجہ سے(امام صاحب کا مقررکردہ)اضافہ نہ کیاجاسکےتوکمیٹی پرلازم ہوگاکہ امام صاحب  کےمرتبہ،ادب اوراحترام کاخیال رکھتےہوئےمناسب اندازمیں جواب دیاجائے،مثلاموجودہ مسئلہ میں امام صاحب کوموجودہ اضافہ(جوکمیٹی کی طرف سےفی الوقت کیاگیاہے)پرراضی کرلیاجائے،اورکمیٹی کی گنجائش کےمطابق آئندہ مزیداضافہ پرمشاورت کاوعدہ کرلیاجائےتوامیدہےآئندہ امام صاحب بھی کمیٹی کاخیال رکھیں گے۔</p>",5061,jameya-tur-rasheed,نماز کا بیان,امامت اور جماعت کے احکام
2021-08-31,https://almuftionline.com/2021/08/31/5173/,تجھے طلاق ہے اورمجھے تمہاری بیٹی نہیں چاہیے سے طلاق کا حکم,<p>کیافرماتے ہیں علماء کرام اس مسئلہ کے بارے میں کہ</p><p>اس استفتاء کے ساتھ ایک خط منسلک ہے جس میں خاوند کا یہ جملہ بھی ہے ’’میں اپنی بیوی ساجدہ کو.........طلاق دیتا ہوں،طلاق دیتا ہوں،طلاق دیتاہوں‘‘یہ خط شوہرنے ثالث کےہاتھ اپنی بیوی کو بھیجاہے،لیکن شوہرنےاس کو یہ ہدایت دی کہ یہ خط میری بیوی کو دینے سے پہلے اس کی رضامندی پوچھ لیناکہ آیا وہ طلاق لیناچاہتی ہے یانہیں؟اگروہ طلاق لینا چاہتی ہے تو یہ خط اس کے حوالے کردو (یہ خاوند نےا س لیے کیا کہ اس کو شبہہ ہے اورحقیقت بھی یہی ہے کہ اس کی بیوی رہنا چاہتی ہے،لیکن اس کے بھائیوں میں سے کچھ بھائی بہن کی طلاق چاہتے ہیں) ثالث نے وہ خط غلطی سے بیوی کےاس بھائی کے حوالے کیا جو چاہتا تھا کہ میری بہن کو طلاق ہو،اس نے دوسرے بھائی کو دیا کہ ان کے شوہرکی طرف سے طلاق نامہ آچکاہے،لیکن وہ دوسر بھائی جس کو اب خط ملا دل سے نہیں چاہتا تھا کہ اس کی بہن کو طلاق ہو، لہذا اس نے اس خط کے بارے میں بھائی کے بجائے اپنی والدہ سے مشورہ کیا اورپھر بہن کو بتایا تو اس پر بہن نے کہاکہ نہ تو میں نے یہ خط پڑھنا ہے اورنہ ہی میں طلاق لینا چاہتی ہوں،توکیا اس صورت میں مذکورہ لڑکی پر طلاق واقع ہوگی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>     سوال کے ساتھ منسلک طلاق نامہ  اگر شوہر نے خود لکھا ہے یا خود کسی سے لکھوایا ہے اور یہ طلاق نامہ اصل کے مطابق ہے تو  اس کی رو سے طلاق نامہ میں درج طلاق کے الفاظ’’میں اپنی بیوی ساجدہ کو.........طلاق دیتا ہوں،طلاق دیتا ہوں،طلاق دیتاہوں‘‘سے مسماۃ ساجدہ  بنت حاجی محمود بھٹو پریہ الفاظ لکھتے ہی  تینوں طلاقیں واقع ہوگئی ہیں اور نکاح ختم ہو کر حرمتِ مغلظہ ثابت ہوچکی ہے، اب رجوع نہیں ہو سکتا اور فی الحال دوبارہ دونوں کا آپس میں نکاح بھی نہیں ہو سکتا، البتہ دوبارہ آپس میں نکاح کی یہ صورت ہو سکتی ہے کہ مسماۃ ساجدہ بنت حاجی محمود کا کسی دوسرے مرد سے شرعی گواہوں کی موجودگی میں نکاح  ہو اور ہمبستری کے بعدکسی وقت وہ اسے طلاق دے دے یا ہمبستری کے بعد دوسرے شوہر کا انتقال ہو جائے تو اس دوسرے شوہر کی عدت گزرنے کے بعد دوبارہ پہلے شوہر سے نکاح ہو سکتا ہے۔ </p>",5173,jameya-tur-rasheed,طلاق کے احکام,الفاظ کنایہ سے طلاق  کا بیان
2021-08-31,https://almuftionline.com/2021/08/31/5140/,تین معلق طلاق اوران سے بچنے کی تدبیر,"<p>کیافرماتے ہیں علماء کرام اس مسئلہ کے بارے میں کہ</p><p>ہمارے پڑوس میں ایک لڑکا ہےایک سال پہلے جب میرے بچے چھوٹے تھے تو اس کو میں کام وغیرہ کے لیے کہہ دیتی تھی مگر گزشتہ ایک سال سے مجھے اندازہ ہوا کہ وہ لڑکا غلط ہے ،عمر اس کی پندرہ،سولہ سال ہوگی ،ہو ایہ کہ ایک دن میں گھر میں اکیلی تھی باہر دروازے پر درزی جوکہ گنگااوربہرہ ہے آیاہوا تھا ،لڑکا باہر ہی تھا ،میں نے دروازے سے پوچھا کہ کون ہے؟ گنگے نے اس لڑکے سے مدد لی کہ آنٹی کو بتاؤ مین درزی آیاہوں،میں نے دروازہ کھولا،کپڑے لے لی ،جب دروازہ بند کرنے لگی تو لڑکے نے زبردستی گندی نیت سے گھر میں گھسنے کی کوشش کی ،اسی واقعہ کی بناء پر میرے خاوند طیش میں آئے اورکہا ""اگرتم دروازے کے پاس گئی یا دروازہ کھولا،ہاتھ بھی لگایاتو تمہیں تین پکی،اللہ کی قسم"" پھر اندرمت آنا باہر ہی چلی جانا،بعد میں انہوں نے کہاکہ میرے ذہن میں تھا جب تم گھرمیں اکیلی ہوتب ،کوئی گھر میں یا ساتھ ہوتب نہیں اورذہن میں طلاق ہی تھایعنی تین طلاق ،میرے ساتھ مسئلہ یہ ہے کہ گھرمیں بچوں کو قرآن پڑھاتی ہوں میرے بچے بھی پڑھنے جاتے ہیں اورمجھے اکثر گھر میں اکیلارہنا پڑتاہے ،سا س ہیں مگر بوڑھی ہیں،بارباردروازہ نہیں کھول سکتیں اوربچے جب پڑھ کرچلے جاتے ہیں تومجھے دروازہ بند کرنا پڑتاہے تو بھی پاس جاناپڑتاہے،بند کرنے کےلیے ہاتھ بھی لگاناپڑتاہے،اس صورت میں کیاکروں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> صورتِ مسئولہ میں تین طلاق مذکورہ شرط﴿دروازہ کے پاس جانے،اس کوہاتھ لگانےاورکھولنے﴾کے ساتھ معلق ہوگئی ہیں،،شرط کے پائے جانے سے وہ تینوں  طلاق واقع ہوجائیں گی اورحرمتِ مغلظہ ثابت ہوجائے گی  پھرحلالہ کے بغیرنہ میاں بیوی میں   رجوع ہوسکے گا اورنہ ہی نکاح ،مذکورہ شرط پرعمل کرتے وقت چاہے عورت گھرمیں اکیلی ہو یا اس کے ساتھ کوئی اورہو،بہرصورت طلاقیں واقع ہوجائیں گی۔خاوند کی نیت کااعتبارنہیں ۔</p><p>ایسی صورت میں تین طلاق سے بچنےکی تدبیر  یہ ہے کہ آپ کا شوہر آپ کو ایک طلاق دے کر چھوڑدے ،</p><p>جب آپ کی عدت پوری ہوجائے توپھر اکیلی ہونے کی حالت میں آپ دروازہ کی طرف جائیں اوردروازہ کھول لیں، اس تدبیر سے تعلیق ختم ہوجائے گی اور آپ تین طلاق سے بچ جائیں گی اور آئندہ آپ اکیلی بھی دروازہ کی طرف جاسکیں گی اوردروازہ کھول سکیں گی اوراس سے طلاق نہیں ہوگی، اس کے بعد شوہر نئے مہر کے ساتھ آپ کےساتھ نکاحِ جدید کرلے، تاہم آئندہ آپ کےشوہر کو دو طلاقوں کا اختیار ہوگا۔</p>",5140,jameya-tur-rasheed,طلاق کے احکام,الفاظ کنایہ سے طلاق  کا بیان
2021-08-31,https://almuftionline.com/2021/08/31/5058/,بیوی کےکہنے پرطلاق کی نیت وارادےکےبغیرتین مرتبہ کہا”میں تمہیں طلاق دیتاہوں”,"<p>سوال:میرانام نعیم الظفربن علیم الظفرہےاورمیری بیوی کانام سحرنعیم بنت عبدالرشیدصدیقی ہے۔</p><p>ہماری شادی 30مارچ 2012کوہوئی تھی۔</p><p>پچھلے9سالوں میں میری بیوی سےاکثرتلخ کلامی ہوجاتی،جس پروہ ہمیشہ مجھ سےطلاق کامطالبہ کرتی رہتی تھیں۔</p><p>پھر27جولائی 2021کورات 4بج کر 25 منٹ پرمیری بیوی مجھ سےطلاق کامطالبہ کرنےلگی کہ آپ مجھے چھوڑدیں،جب میں نےانکارکیاتوکہنےلگی کہ اگرآپ مجھے ابھی اسی وقت طلاق نہیں دوگےتومیں اچانک کہیں چلی جاوں گی،اوربیٹی کوبھی چھوڑجاؤں گی،پھرتم میرےاباکوجواب دیتےرہناکہ ان کی بیٹی کہاں گئ،یہ بات چیت سن کرمیں چپ ہوگیا،پھرمیں نےکہاجاؤصبح بات کریں گےجبکہ ہمارےدرمیان کوئی جھگڑابھی نہیں ہواتھا،مگروہ چھوٹی چھوٹی باتوں میں اکثرطلاق کامطالبہ شروع کردیتی تھی،پھراس نےکہاکہ آپ ابھی مجھے طلاق نہیں دوگے،تومیں ابھی اپنےہاتھ کی نس کاٹ لوں گی،اوراس بات پربضدرہی کہ مجھے طلاق دوورنہ میں اپنی جان لےلوں گی۔</p><p>میں اللہ کوحاضرناظرجان کرحلفیہ کہتاہوں کہ درج ذیل الفاظ میں نےاپنی بیوی کی جان بچانےکےلیےادا کیے،میرااپنی بیوی کوطلاق دینےکاکوئی ارادہ نہیں تھااورنہ ہی ایسی کوئی طلاق دینےکی نیت تھی،اس وقت میں نےدل میں ضروراللہ کوگواہ بنایاتھاکہ اےمیرےاللہ یہ طلاق کےالفاظ میں اپنی نیت اورطلاق کےارادےسےاداء نہیں کررہاہوں، صرف اس کی جان بچانےکےلیےبول رہاہوں،اب میراگھرٹوٹنےسےتوہی بچانےوالاہے۔</p><p>اس کےبعدمیں نےایک بارکہاکہ"" میں تمہیں طلاق دیتاہوں""</p><p>پھراس نےکہاکہ ایک بارنہیں 2باراورکہوپھرمیں نے2دفعہ یہی الفاظ پھرکہہ دیے۔</p><p>جب کہ اللہ گواہ ہےکہ میرےدل میں طلاق دینےکی کوئی نیت اورارادہ نہیں تھا،اورنہ ہے۔</p><p>مفتی صاحب آپ مجھےبتائیں کہ یہ طلاقیں ہوئی یانہیں؟</p><p>مگرمیری بیوی عدت میں بیٹھی ہے اوروہ کہتی ہےکہ طلاق ہوگئی ہے،اورمجھ سےپردہ کرنےلگی ہے،البتہ فتوی کےلیےرضامندہے۔برائےمہربانی قرآن وسنت سےمیری راہنمائی فرمائیں،اورمجھےفتوی عنایت فرمائیں۔</p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ بالاالفاظ طلاق کےمعنی اداکرنےکےلیےچونکہ صریح الفاظ کےطورپراستعمال ہوتےہیں،اس لیےان الفاظ میں اگرنیت نہ بھی ہوتوطلاق واقع ہوجاتی ہے۔</p><p>صورت مسئولہ میں چونکہ تین دفعہ یہ الفاظ کہےگئےہیں،اس لیےطلاق مغلظہ واقع ہوچکی ہے،اس کےبعدبغیرحلالہ کےدوبارہ نکاح بھی نہیں ہوسکتا،عورت کاعدت گزارناشرعادرست ہے،عورت عدت گزارنےکےبعدکہیں اورشادی کرسکتی ہے۔</p>",5058,jameya-tur-rasheed,طلاق کے احکام,صریح طلاق  کابیان
2021-08-30,https://almuftionline.com/2021/08/30/5798/,چھوٹے بیٹے کو تنگدست ہونے کی وجہ سے زیاہ حصہ دینا,<p>میرے چار بیٹے،چار بیٹیاں اور ایک بیوی ہے،سارے بیٹے اور بیٹیاں شادی شدہ ہیں،اپنے اپنے گھروں میں آباد ہیں،البتہ میرا چھوٹا بیٹا میرے ساتھ رہتا ہے،میری کچھ جائیداد شہر میں ہےاور کچھ جائیداد شہر سے دور گاؤں میں ہے،شہر والی جائیداد گاؤں والی جائیداد سے بہت زیادہ قیمتی ہے۔</p><p>اب مسئلہ یہ پوچھنا ہے کہ میرا چھوٹا بیٹا مالی اعتبار سے دوسروں بیٹوں سے کچھ کمزور ہے،میں اپنی شہر والی ساری جائیداد اپنے چھوٹے بیٹے کو محض اس وجہ سے دینا چاہتا ہوں کہ وہ مالی اعتبار سے بہتر ہوجائے اور گاؤں والی جائیداد دوسرے بیٹوں اور بیٹیوں میں تقسیم کروں گا،لیکن میں میری دیگر اولاد اس پر راضی نہیں کہ زیادہ قیمت والی جائیداد چھوٹے بیٹے کو ملے اور کم قیمت والی جائیداد انہیں ملے۔</p><p>چونکہ میں خود جائیداد کا مالک ہوں،کیا مجھے شریعت اس بات کی اجازت دیتی ہے کہ میں اپنے بڑے بیٹوں اور بیٹیوں کی رضامندی کے بغیر شہر والی ساری جائیداد چھوٹے بیٹے کو دے دوں اور گاؤں والی جائیداد دوسرے بیٹے اور بیٹیوں میں تقسیم کردوں، میرے لیے ایسا کرنا جائز ہے یا نہیں؟ اور ایسا کرنے کی وجہ سے میں گناہ گارہوں گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زندگی میں اپنی جائیداد اولاد میں تقسیم کرنا ہبہ کے حکم میں ہے اور کسی معقول وجہ مثلا اولاد میں سے کسی کا زیادہ تنگدست ہونا، زیادہ عیالدار ہونا،بعض کا خدمت گار ہونا اور بعض کا نافرمان ہوناوغیرہ کی بناء پر اولاد کو ہبہ کرنے میں کمی بیشی کی گنجائش ہے۔</p><p>لہذا مذکورہ صورت میں اگر چھوٹا بیٹا دوسروں کی بہ نسبت واقعی زیادہ تنگدست اور ضرورت مند ہے تو اسے شہر والی جائیداد دینے میں حرج نہیں ہوگا،لیکن بہتر یہ ہے کہ اس حوالے سے آپ اپنی دوسری اولاد کو بھی اعتماد میں لے لیں،تاکہ آپ کا یہ اقدام ان کے درمیان بغض،کینہ اور حسد کا سبب نہ بنے۔</p><p>واضح رہے کہ چونکہ زندگی میں جائیداد کی تقسیم ہبہ ہے،اس لیے اس میں یہ بھی ضروری ہے کہ والد اولاد میں سے جس کو جو مال دے وہ اس کے نام کرکے باقاعدہ اس کے قبضے میں بھی دے،کیونکہ اگر صرف نام کروایا اور قبضہ نہیں دیا تو ایسا ہبہ پورانہیں ہوگا اور والد کے انتقال کے بعد ایسا مال بھی میراث کا حصہ بن کر سب ورثہ میں شرعی حصوں کے مطابق تقسیم ہوگا۔</p><p>یہ بھی واضح ہو کہ زندگی میں کسی وارث کو کچھ مال دے کر یہ کہنے سے کہ اب میراث میں تمہارا کوئی حصہ باقی نہیں رہا،اس وارث کا حصہ میراث میں سے ختم نہیں ہوتا۔</p>",5798,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2021-08-30,https://almuftionline.com/2021/08/30/5180/,ایبٹ آبادولادت ہوئی،لاہورشادی ہوئی اورکراچی میں رہائش ہے تو اتمام اورقصرکا کیاحکم ہوگا؟,<p>کیافرماتے ہیں علماء کرام اس مسئلہ کے بارے میں کہ</p><p>بندہ ناچیزکے والدین کا تعلق ایبٹ آبادکے ایک گاؤں کریم آباد سے تھا اورمیری ولادت بھی وہی ہوئی تھی، لیکن پھروالد محترم 50سال پہلے گاؤں سے اپنے اہل وعیال اورسامان سمیت لاہورمنتقل ہوگئے تھے اوروہیں مستقل طورپر گھر،کاروبارایڈجسٹ کرکے مستقل رہائش اختیارکرلی تھی پھر جب میری لاہورشادی ہوئی تو ایک مہینہ کے بعد میں اپنے اہل وعیال سمیت کراچی میں منتقل ہوگیا تھا،اب کراچی میں میرا اپنا ذاتی گھر اورکاروبارہے،نیز اپنے اہل وعیال سمیت کراچی میں ہی عمرگزارنے کا ارادہ ہے اور20سال سے میں کراچی میں ہی رہائش پذیرہوں اب دریافت طلب امر یہ ہے کہ لاہوراور ایبٹ آباد جہاں میرے والد محترم کی جائیداد اور مکان بھی ہے (جوکہ بہن بھائیوں میں تقسیم نہیں ہوئی) اورلاہورمیں میرا سسرال بھی ہے اب ان دونوں شہروں سے میرا تعلق بس اتنا ہے کہ غمی اورخوشی کے موقعے پر آنا جانا لگارہتاہے،پھر ذہن میں یہ بھی ہے کہ خدانخوستہ اگرکراچی میں کاروباری معاملات میں اونچ نیچ ہوگئی اورکاروباری اعتبارسے کراچی میں پاؤں نہ جما سکا تو پھرواپس لاہورچلاجاؤگا، تو اب اس صورتِ حال میں ان دونوں شہروں (ایبٹ آباد اورلاہور) میں جب کبھی میرا جانا ہوگا تو کیا میں فرض نماز پوری پڑھوگا یاقصرکے ساتھ پڑھوں گا؟جواب دیکرعنایت فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>١١۔ان تین مقامات میں سےکراچی جہاں اب آپ اپنے اہل وعیال سمیت رہائش پذیر ہیں اورگھر اورکاروباربھی آپ کا وہی ہےاوروہی عمر گزارنے کا ارادہ بھی ہےجیسے کہ آپ نے لکھا تو کراچی  تو بہرحال  آپ کا وطنِ اصلی ہے ،جہاں آپ پوری نمازپڑھیں گے ۔</p><p>جہاں تک ایبٹ آباد کی بات ہے اگرچہ آپ کی پیدائش وہاں ہوئی ہےمگراب چونکہ آپ  اس کوبالکلیہ ترک کرچکے ہیں اوروہاں واپس جانے کا بھی ارادہ نہیں جیسے کہ آپ نےفون پریہ باتیں بتائی،لہذا اب وہ آپ کا وطنِ اصلی نہیں رہا، صرف والد کی جائیدادکےوہاں ہونے سے  وہ آپ کےلیےوطن نہیں رہے گا، ویسے بھی آپ بالغ ہونے کی وجہ سے والدکے تابع نہیں،لہذا اگرآپ ایبٹ آباد جائیں گےتو مسافرہوں گے اورقصر کی نماز پڑھیں گےالا یہ کہ آپ وہاں پندرہ دن یا اس سے زیادہ ٹھہرنے کے ارادے سے جائیں ۔</p><p>جہاں تک لاہورکی بات ہے تو وہ ایک مرتبہ آپ کا وطن اصلی بن چکا تھا، اس لیے کہ آپ ایک لمبے عرصے تک وہاں مستقل رہنے کی نیت سے رہیں اور اس وقت کسی اورمثلاًکراچی وغیرہ کا ارادہ نہیں تھا اورآپ کی شادی بھی وہی ہوئی ،شادی کے بعد بھی ایک مہینہ تک آپ وہاں رہیں جیسے کہ یہ باتیں آپ نے فون پر بتائی،لہذا اگرچہ اب آپ اپنے وہل وعیال کوکراچی مستقل رہائش  کی نیت سے منتقل کرچکے ہیں،مگرچونکہ لاہور کو بالکلیہ آپ نےترک نہیں کیا جیسے کہ آپ نے لکھاکہ اگرکاروباری معاملات میں اونچ نیچ ہوئی تو واپس لاہو چلا جاؤں گا، لہذالاہوربستورآپ کا وطنِ اصلی رہا، لہذا جتنے بھی وقت کےلیے آپ لاہور جائیں گے وہاں مقیم شمارہوں گے اورپوری نمازپڑھیں گے۔</p>",5180,jameya-tur-rasheed,نماز کا بیان,مسافر کی نماز کابیان
2021-08-30,https://almuftionline.com/2021/08/30/5060/,ایک مسجد کے قریب دوسری مسجد بنانا,<p>ہماری زمین ہے اس میں ایک مسجد کے لیے بنیاد رکھی گئی ہے،لیکن ابھی تک مسجد نہیں بنی ہے،اور نہ اس میں کوئی اذان وغیرہ ہوئی ہے۔دوسو کلومیٹر کے فاصلے پر بائیں طرف ہمارے ساتھ ایک مسجد ہے اور دوسو میٹر کے فاصلے پر دائیں جانب بھی ایک مسجد ہے،یعنی پہلے سے دومسجد بنی ہوئی ہیں۔اور ہم اس کے درمیان میں آتے ہیں۔کیا ہمارے لیے یہ مسجد بنانا ضڑوری ہے یا پھر اس کی رقم کسی دوسری مسجد میں دے دیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی مسجد کے قریب دوسری مسجد بنانا اس صورت میں ممنوع ہے جب دوسری مسجد بنانے والوں کا مقصد پہلی مسجد میں نمازیوں کی تعداد کم کرنا ہویا دوسری مسجد بنانے سے لوگوں میں اختلاف وانتشار اور فتنہ پیدا ہوتا ہو،لہذا اگر ایسی کوئی بات نہ ہوتو ایک مسجد کے قریب دوسری مسجد بنانا جائزہے۔ واضح رہے کہ جو جگہ مسجد کے لیے وقف ہوجائے اس میں پھر مسجد بنانا ضروری ہوتا ہے،اور اس کی رقم دوسری مسجد میں خرچ نہیں کی جاسکتی ،وقف کےلیے زبان سے اتنے الفاظ کہہ دینا کافی ہے کہ میں اس زمین کو مسجد کےلیے وقف کرتا ہوں ،اگرچہ اس پر تعمیر شروع نہ کی ہو۔لہذا مسئولہ صورت میں اگر اس طریقے سے جگہ وقف کرکے مسجد کی بنیاد رکھ دی گئی ہے تو اب اس جگہ مسجد بنانا ضروری ہے۔</p>",5060,jameya-tur-rasheed,وقف کے مسائل,مسجد کے احکام و مسائل
2021-08-29,https://almuftionline.com/2021/08/29/6533/,ورثہ میں سے بعض کا وصیت سے انکار اور بعض کا اقرار کرنا,"<p>ایک خاتون جو کہ بیوہ ہے اور اس کی کوئی اولاد بھی نہیں ہے،اس کے والدین کا بھی انتقال ہوچکا ہے،ان کے شرعی ورثہ میں ایک بھائی اور دو بہنیں ہیں،ان کی ملکیت میں موجود رقم اور زیور کس طرح تقسیم ہوگی،جبکہ وہ اپنی زندگی میں دو گواہان کی موجودگی میں زبانی طور پر غیر شرعی ورثہ کے لیے بھی اپنی وراثت میں سے زبانی حصہ بیان کرچکی ہے۔</p><p>دو گواہان میں ایک شرعی وارث یعنی مرحومہ کی بہن اور دوسرا ان ہی کا بیٹا ہے،جس کے پاس وہ بیوہ ہونے کے بعد سے رہائش پذیر تھیں،ان دونوں گواہان کی گواہی کو ایک شرعی وارث یعنی بھائی تسلیم کرتا ہے،جبکہ ایک شرعی وراث یعنی بہن اس کا انکار کرتی ہے۔</p><p>تنقیح <span dir=""LTR"">:</span>سائل سے معلوم ہوا کہ مرحومہ نے اپنے بھانجوں اور بھانجیوں کے لیے وصیت کی تھی اور وہ وصیت کل مال کے تہائی حصے سے زیادہ بن رہی ہے،لیکن اس وصیت کا کوئی تحریری  ثبوت موجود نہیں ہے،البتہ دو گواہ ہیں جن میں سے ایک خود مرحومہ کا بھانجا ہے اور دوسری ان کی سگی بہن ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>1۔ورثہ کے ذمے مرحومہ کی وصیت کو کل مال کے تہائی حصے تک پورا کرنا لازم ہے،تہائی مال سے زیادہ کے متعلق مرحومہ کی وصیت کو پورا کرنا ان پر لازم نہیں،البتہ اگر تمام ورثہ عاقل بالغ ہوں اور اپنی خوشی سے اسے پورا کردیں تو انہیں اختیار ہے۔</p><p>2۔اگر ورثہ میں سے کوئی وصیت کا انکار کرتا ہو تو پھر جو وصیت کا دعویدار ہو اس کے ذمے اپنی بات کو شرعی شہادت یعنی دو مرد گواہوں یا ایک مرد اور دو عورتوں کی گواہی سے ثابت کرنا لازم ہے،اگر اس کے پاس شرعی شہادت نہ ہو تو پھر انکار کرنے والے ورثہ کے ذمے اس طور پر قسم لازم ہوگی کہ اللہ کی قسم ہمیں نہیں معلوم کہ مرحومہ نے ان کے حق میں کوئی وصیت کی تھی۔</p><p>3۔والدہ کی گواہی اپنے بچوں کے حق میں شرعا معتبر نہیں ہے۔</p><p>چونکہ مذکورہ صورت میں بعض ورثہ وصیت کا انکار کررہے ہیں اور بعض اقرار کررہے ہیں،جبکہ وصیت پر کوئی شرعی شہادت موجود نہیں ہے،اس لیے جو ورثہ اقرار کررہے ہیں صرف ان کے حصے میں آنے والے مال کے تہائی حصے کو مرحومہ کی وصیت کے مطابق اس کے بھانجوں اور بھانجیوں میں تقسیم ہوگا،تہائی سے زیادہ میں مرحومہ کی وصیت پر عمل لازم نہیں ہے۔</p><p>اور جو بہن وصیت کا انکار کررہی ہے اس سے اس طرح سے قسم لی جائے گی کہ اللہ کی قسم<span dir=""LTR"">!</span> مجھے مرحومہ کے اپنے بھانجوں اور بھانجیوں سے متعلق مذکورہ وصیت کے بارے میں کوئی علم نہیں ہے،اگر وہ اس طرح قسم اٹھالیتی ہے تو اسے اس کا حصہ پورا دیا جائے گا اور اگر وہ قسم سے انکار کردے تو پھر اس کے حصے میں آنے والے مال کے تہائی حصے کو  بھی مرحومہ کی وصیت کے مطابق اس کے بھانجوں اور بھانجیوں میں تقسیم کیا جائے گا۔</p><p>ورثہ کے حصوں کی تفصیل درج ذیل ہے<span dir=""LTR"">:</span></p><p>وفات کے وقت مرحومہ کی ملکیت میں موجود سونا،چاندی،نقدی،جائیداد یا ان کے علاوہ جو بھی چھوٹا بڑا سامان ان کی ملک میں تھا سب ان کا ترکہ ہے،جس میں سے آدھا ان کے بھائی کو ملے گا،جبکہ بقیہ آدھا ترکہ دونوں بہنوں میں برابر تقسیم ہوگا۔</p>",6533,jameya-tur-rasheed,میراث کے مسائل,میراث کے متفرق مسائل
2021-08-29,https://almuftionline.com/2021/08/29/5763/,میاں بیوی کے درمیان عدد طلاق میں اختلاف,<p>فون پر میاں بیوی میں تلخ کلامی ہوئی ، خاوند نے دو دفعہ طلاق دی اور اپنے موقف کی قسم بھی کھاتا ہے کہ میں نے دو دفع دی لیکن بیوی بھی قسم کھا کر کہتی ہے کہ اس نے تین بار دی ہے دونوں کے پاس کوئی گواہ موجود نہیں تو اس صورت میں کس کی بات مانی جائے اور عدت اور رجوع کا فتوی بھی بتا دیں ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> شوہر اور بیوی کے درمیان طلاق کے معاملے میں اختلاف کی صورت میں دیانت اور قضاء کا حکم علیحدہ علیحدہ ہے، قضاءً مرد کا قول اور دیانتاً عورت کا قول معتبر ہوتا ہے، قضاءً کا مطلب یہ ہے کہ ایسی صورت میں اگر معاملہ عدالت میں پہنچ جائے اور عورت کے پاس اپنے دعوی پر گواہ نہ ہوں تو قاضی مرد سے قسم لے کر اس کے حق میں فیصلہ کر دے گا اور اس صورت میں خاوند اگر جھوٹا ہوا تو اس کا گناہ اسی پر ہو گا اور شرعاً یعنی ""اللہ اور اس کے درمیان جو معاملہ ہے""اس کے لحاظ سے عورت اس کے لیے حلال نہیں ہو گی۔ دیانتاًعورت کا قول معتبر ہونے کا ہونے کا مطلب یہ ہے کہ اگر عورت کو طلاق کا پکا یقین ہو تو وہ اپنی ذات کے حق میں اسی پر عمل کرنے کی پابند ہوتی ہے اور اس کے لیے خاوند کو اپنے اوپر (صحبت وغیرہ کے لیے)اختیار دینا جائز نہیں ہوتا۔کیونکہ فقہائے کرام رحمہم اللہ نے یہ اصول بیان فرمایا ہے:""المرٲة کالقاضی"" یعنی جس طرح قاضی ظاہری صورتِ حال (مدعی گواہ پیش کردے یا گواہ نہ ہونے کی صورت میں مدعیٰ علیہ قسم کھالے) کے مطابق فیصلہ کرنے کا پابند ہوتا ہے، اسی طرح عورت پربھی خاوند کے ظاہری الفاظ کے مطابق عمل کرنا لازم ہے۔<br/>
صورتِ مسئولہ میں اگر شوہر کی بات درست ہو اور اس نے واقعۃً صرف دو دفعہ طلاق دی ہو تو وہ عدت ختم ہونے سے پہلے پہلے رجوع کرسکتا ہے۔ اور عورت کے لیے غلط بیانی کرنا جائز نہیں۔ لیکن اگر بیوی کو کسی شک وشبہ کے بغیر مکمل یقین ہے کہ شوہر نے اسے تین طلاقیں دی ہیں تو پھر اس کے لیے حکم یہ ہے کہ اب اس سے دور رہے، اور اپنے اوپر اسے بالکل قدرت نہ دے۔ چونکہ شوہر بھی دو طلاق کا اقرار کررہا ہے اس لیے اگر عدت کے اندر اندر شوہر نے قول یا فعل کے ذریعے رجوع نہیں کیا تو عدت ختم ہونے کے بعد وہ دوسری جگہ شادی کرسکتی ہے۔ لیکن اگر شوہر نے عدت کے اندر اندر قول یا فعل کے ذریعے رجوع کرلیا تو پھر وہ قضاءً اس وقت تک دوسری جگہ شادی نہیں کرسکتی جب تک شوہر تین طلاق کا اقرار نہ کرے، یا عدالت شرعی طریقے (یعنی کہ عورت اپنے دعویٰ پر دو گواہ پیش کردے یا گواہ نہ ہونے کی صورت میں قاضی شوہر سے قسم کا مطالبہ کرے اور وہ قسم سے انکار کرلے) سے دونوں کے درمیان تفریق نہ کرادے۔ یہ بھی ممکن ہے کہ عورت اپنا مہر معاف کرکے یا روپیہ دے دلاکرخلع کے ذریعہ اس سے اپنی جان چھڑائے۔ لیکن اگر شوہر تین طلاق کا اقرار نہیں کرتا اور عدالت کے ذریعے بھی تفریق نہ ہوسکے اور شوہر مہر یا روپیہ کے بدلے خلع کے طور پر چھوڑنے کے لیے بھی تیار نہ ہو اور عورت کے لیے زیادہ عرصہ اس طرح رہنا ممکن نہ ہو تو دیانۃً اس کی بھی گنجائش ہے کہ عورت عدت کا زمانہ گزرنے کے بعد اس کی غیر موجودگی یا لاعلمی میں دوسرا نکاح کرے ، اور جب دوسرا شوہر طلاق دیدے تو اس کی عدت گزار کر پہلے شوہر کے پاس جائے اور اس سے یہ کہہ کر تجدیدِ نکاح کا مطالبہ کرے کہ مجھے چونکہ نکاح میں شبہ پیش آگیا ہے اس لیے میں دوبارہ عقد کرنا چاہتی ہوں۔ (ماخوذ از تبویب فتوی نمبر:61030)</p>",5763,jameya-tur-rasheed,طلاق کے احکام,طلاق کے متفرق مسائل
