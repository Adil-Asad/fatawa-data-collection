issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-08-10,https://almuftionline.com/2023/08/10/12331/,ملازم کی اجرت فیصدی لحاظ سے طے کرنا,<p>ایک شخص محمد حمزہ نے اپنی زمین پلاننگ کے لئے دوسرے شخص محمد طیب کو اجارہ یعنی ٹھیکہ پر دی اور کام کے حوالے سے ہدایات بھی دیں،جبکہ دوسری زمین دکھا کر اس کامعاہدہ اس بات پر موقوف کیا کہ اگر آپ کا کام اور رویہ وغیرہ اچھا رہا تو دوسری زمین کا بھی  نیا معاملہ آپ سے کریں گے،لیکن اس شخص محمد طیب نے دی گئیں ہدایات کے برعکس اپنی من مانی سے کام کیا اور مالی معاملات میں دھوکہ و خیانت سے کام لیا،اب سوال یہ ہے کہ کیا اب مالک محمد حمزہ کو اس معاہدے کے ختم کرنے کا اختیار ہے؟</p><p><strong>تنقیح</strong> :مذکورہ معاہدے کی تفصیل یہ ہے کہ محمد حمزہ نے اپنی زمین محمد طیب کو دی کہ وہ اسے ہموار کرکے اس میں پلاٹنگ کرے اور لوگوں پر فروخت کرے جو آمدن ہوگی اس میں سے ساٹھ فیصد زمین کے مالک محمد حمزہ کی ہوگی اور چالیس فیصد محمدطیب کی ہوگی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ صورت اجارے کی ہے اور اجارے کی صحت کے لئے اجرت کا متعین اور معلوم ہونا ضروری ہے،اجرت کی جہالت کی وجہ سے اجارہ فاسد ہوجاتا ہے اور اجیر یعنی ملازم کو کام کی صورت میں اجرت مثل ملتی ہے،چونکہ مذکورہ صورت میں بھی اجرت متعین رقم کی صورت میں نہیں مقرر کی گئی،بلکہ فیصدی لحاظ سے طے کی گئی ہے،اس لئے یہ معاملہ اجارہ فاسدہ کے حکم میں ہے،لہذا محمد طیب نے اگر اس زمین کوئی کام کیا ہو تو اسے اس کی اجرت مثل(یعنی عرف میں عام طور پر اس جیسے کام جو اجرت دی جاتی ہو) ملے گی۔</p><p>البتہ شرعی لحاظ سے اس معاملے کی متبادل دو صورتیں ممکن ہیں:</p><p>1۔اجارے کی صحت کے لئے کم ازکم کوئی رقم اجرت کے طور پر متعین کرلی جائے اور بقیہ اجرت نفع میں سے باہمی رضامندی سے کچھ فیصد طے کرلیا جائے۔</p><p>2۔ابتداءً زمین کو ہموار کرنے اور اس میں پلاٹنگ کے کام کامعاملہ الگ کیا جائے اور اس کام کی اجرت متعین رقم کی صورت میں طے کرلی جائے،پھر پلاٹنگ ہوجانے کے بعد محمدطیب کو اسے بیچنے کا وکیل بنادیا جائے اور فی پلاٹ اس کا کمیشن فیصدی لحاظ سے طے کرلیا جائے۔</p><h6 class=""has-text-align-right"">حوالہ جات</h6><h5><h5>""الدر المختار ""(6/ 5):</h5>
<h5>""وشرطها كون الأجرة والمنفعة معلومتين؛ لأن جهالتهما تفضي إلى المنازعة"".</h5>
<h5>قال العلامة ابن عابدین رحمہ اللہ :"" (قوله :كون الأجرة والمنفعة معلومتين) أما الأول فكقوله:بكذا دراهم أو دنانير وينصرف إلى غالب نقد البلد، فلو الغلبة مختلفة فسدت الإجارة ما لم يبين نقدا منها فلو كانت كيليا أو وزنيا أو عدديا متقاربا فالشرط بيان القدر والصفة وكذا مكان الإيفاء لو له حمل ومؤنة عنده، وإلا فلا يحتاج إليه كبيان الأجل، ولو كانت ثيابا أو عروضا فالشرط بيان الأجل والقدر والصفة لو غير مشار إليها، ولو كانت حيوانا فلا يجوز إلا أن يكون معينا بحر ملخصا.</h5>
<h5>""الدر المختار "" (6/ 45):</h5>
<h5>""باب الإجارة الفاسدة (الفاسد) من العقود (ما كان مشروعا بأصله دون وصفه، والباطل ما ليس مشروعا أصلا) لا بأصله ولا بوصفه (وحكم الأول) وهو الفاسد (وجوب أجر المثل بالاستعمال) لو المسمى معلوما ابن كمال"".</h5>
<h5>""الدر المختار "" (6/ 46):</h5>
<h5>""(تفسد الإجارة بالشروط المخالفة لمقتضى العقد فكل ما أفسد البيع) مما مر (يفسدها) كجهالة مأجور أو أجرة أو مدة أو عمل، وكشرط طعام عبد وعلف دابة ومرمة الدار أو مغارمها وعشر أو خراج أو مؤنة رد أشباه"".</h5>
</h5><p>محمد طارق</p><p>دارالافتاءجامعۃالرشید</p><p>22<span dir=""LTR"">/</span>محرم 1444ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12331,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے فاسد معاملات کا بیان
2023-08-10,https://almuftionline.com/2023/08/10/12333/,اجارہ کا وعدہ کرنے سے اجارہ منعقد نہیں ہوتا,<p> کیا دوسری زمین کا معاہدہ محض زمین دکھانے  کے ذریعےایجاب وقبول کے بغیر مکمل ہوگیا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اجارے کے انعقاد کے لئے ایجاب و قبول ضروری ہے،اس کے بغیر اجارہ کا معاملہ وجودمیں نہیں آتا،مذکورہ صورت میں محمد حمزہ نے دوسری زمین کا محمد طیب کے ساتھ باقاعدہ معاملہ نہیں کیا،بلکہ محض وعدہ کیا وہ بھی اس شرط پر کہ وہ پہلے معاملے کو بحسن و خوبی اور امانت و دیانت کے ساتھ انجام دے،چونکہ محمد حمزہ کے بقول محمد طیب پہلے معاملے میں اس کی شرائط پر پورا نہیں اترا،اس لئے محمد حمزہ اپنے کئے گئے وعدے کی رو سے بھی محمد طیب کے ساتھ دوسری زمین کا معاملہ کرنے کا پابند نہیں ہے۔</p><h6 class=""has-text-align-right"">حوالہ جات</h6><h5><h5>""الدر المختار "" (6/ 4):</h5>
<h5>""(وتنعقد بأعرتك هذه الدار شهرا بكذا) ؛ لأن العارية بعوض إجارة بخلاف العكس (أو وهبتك) أو أجرتك (منافعها) شهرا بكذا؛ أفاد أن ركنها الإيجاب والقبول"".</h5>
</h5><p>محمد طارق</p><p>دارالافتاءجامعۃالرشید</p><p><span dir=""RTL"">22</span>/<span dir=""RTL"">محرم 1444ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12333,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے جدید مسائل
2023-08-10,https://almuftionline.com/2023/08/10/10827/,نماز عید کی پہلی رکعت میں تین زائد تکبیرات چھوٹ جانے کی وجہ سے اعادہ نماز کا حکم(صلوۃ معادہ )نماز میں وقوع نقص کی وجہ سے دوبارہ جماعت  کرائی گئی  تو اس میں نئے مقتدیوں کی شرکت کاحکم,"<p>کیا فرماتے ہیں حضراتِ علمائے کرام و مفتیانِ شرعِ متین دریں مسئلہ کہ:</p><p>بندہ مفتی محمد عثمان، نواب شاہی (امام و خطیب: جامع مسجد کو ثر، نواب شاہ) عرصہ تین سال سے نواب شاہ شہر کی مرکزی عیدگاہ: میونسپل گراؤنڈ میں امامت و خطابت کے فرائض انجام دے رہا ہے۔ اس بار عید الفطر کے موقع پر پہلی رکعت میں تین زائد تکبیرات چھوٹ گئیں، بقیہ نماز معمول کے مطابق مکمل کی، بعدِ نماز مسئلہ سے بھی آگاہ کر دیا کہ نماز ہوگئی، اعادہ کی ضرورت نہیں۔</p><p>اس موقع پر عیدگاہ میں لگ بھگ پانچ سے چھ ہزار کا مجمع تھا۔ تکبیرات رہ جانے کی وجہ سے عوام الناس میں عجیب بے چینی اور اضطرابی کیفیت محسوس ہو رہی تھی۔ اکثر لوگوں کا یہ کہنا تھا کہ انہوں نے امام کے ساتھ رکوع ہی نہیں کیا، بعض نے نماز ہی توڑ ڈالی، جبکہ بعض لوگ دورانِ نماز ہی زور زور سے کہتے رہے کہ مولوی صاحب! تکبیرات رہ گئیں۔ سوائے چند علماء اور ابتدائی صفوں میں موجود نمازیوں کے تقریباً ایک بڑا مجمع اپنی نماز خراب کر بیٹھا تھا۔ لوگوں کا اصرار تھا کہ دوبارہ نماز پڑھائی جائے۔</p><p>چنانچہ معروضی حالات کے پیشِ نظر فتنہ سے بچنے کے لیے دوبارہ نماز پڑھادی گئی۔ اعادۂ صلوٰۃ کے بعد بعض علماء نے کہا کہ جب پہلی نماز ہوچکی تھی تو دوسری نماز نفل ہوئی اور اقتداء المفترض بالمتنفل درست نہیں، لہٰذا اس دوسری نماز میں جو لوگ شریک ہوئے ان کی نماز نہیں ہوئی۔</p><p><span dir=""RTL"">اب دریافت طلب امر یہ ہے کہ معروضی حالات کے پیشِ نظر امام کا دوبارہ نماز پڑھانا درست تھا یا نہیں؟ اور اس اعاده شده نماز کی شرعی حیثیت کیا ہوگی؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ بھول کر ترکِ واجب کی وجہ سے اعادہ کردہ نماز کے بارے میں فقہائے احنافؒ کی عبارتیں مختلف ہیں، بعض فقہاءؒ کے نزدیک اعادہ کردہ نماز مستقل فرض نماز ہے، چنانچہ علامہ شامیؒ نے اعادہ کردہ نماز کے بارے میں تفصیلی بحث فرمانے کے بعد لکھا ہے:</p><p>""فإذا أعادها وقعت فرضا مكملا للفرض الأول، نظير إعادة الصلاة المؤداة بكراهة؛ فإن كلا منهما فرض، كما حققناه في محله."" [رد المحتار (332/6)].</p><p>اسی طرح علامہ حسن ابن عمار الشرنبلالیؒ نے اعادہ کردہ نماز کے مستقل فرض ہونے کا ذکر ""قیل"" کے ساتھ کیا ہے:</p><p>""(وإن كان تركه) الواجب (عمدا أثم ووجب) عليه (إعادة الصلاة) تغليظا عليه (لجبر نقصها)، فتكون مكملة، وسقط الفرض بالأولى، وقيل: تكون الثانية فرضا، فهي المسقطة."" [مراقي الفلاح (ص:197)].</p><p>لیکن اکثر فقہائے احنافؒ کے نزدیک فریضہ تو پہلی نماز سے ادا ہوگیا، البتہ اس کی تکمیل اعادہ کردہ نماز سے ہوگی، لہٰذا وہ حضراتؒ اعادہ کردہ نماز کو نفلِ جابر قرار دیتے ہیں، ذیل میں چند اقوال ملاحظہ ہوں:</p><p>""كل صلاة أديت مع كراهة التحريم تجب إعادتها،  والمختار أنه جابر للأول."" [الدر المختار (457/1)].</p><p>""أما الصلاة المعادة لارتكاب مكروه أو ترك واجب، فلا شك أنها جابرة لا فرض؛ لقولهم بسقوط الفرض بالأولى."" [الأشباه والنظائر (ص:49)].</p><p>""والمختار أن المعادة لترك واجب نفل جابر، والفرض سقط بالأولى؛ لأن الفرض لا يتكرر."" [حاشية الطحطاوي على مراقي الفلاح (ص:165)].</p><p>""والصلاة المعادة تكون نافلة، وهذا قول الحنفية والحنابلة، وهو قول الشافعي في الجديد؛ لأن الفرض لا يتكرر في وقت واحد."" [الموسوعة الفقهية الكويتية (174/27)].</p><p>مذکورہ بالا دونوں طرح کے اقوال موجود ہونے کی وجہ سے کتبِ فتاویٰ میں تطبیق کی یہ صورت بیان کی گئی ہے کہ وہ نو وارد شخص جسے نماز کے اعادے کا علم ہو تو اس نماز میں شمولیت سے اس کا فریضہ ساقط نہیں ہوگا، چنانچہ مسبوق کے لیے ایسی نماز میں شرکت جائز نہیں ہے۔ اور اگر نو وارد شخص کو اعادۂ نماز کا علم نہ ہو اور وہ اُس نماز میں شامل ہو جائے تو اس کا فریضہ ساقط ہو جائے گا۔ (فتاویٰ قاسمیہ، 552/7)۔</p><p>البتہ مفتی رشید احمد صاحبؒ نے پہلے قول کو زیادہ مناسب قرار دیتے ہوئے لکھا ہے کہ چونکہ شریعت میں ""اعادہ"" کا مطلب ہے ذات میں یکسانیت کے ساتھ کمالِ صفات کے ساتھ اس کو دوبارہ ادا کرنا، لہٰذا اعادہ کردہ نماز کی حیثیت فرض یا واجب کی ہوگی، نیز جن فقہاءؒ نے اسے نفل قرار دیا ہے وہاں بھی نفل کو واجب کے معنیٰ میں لیا جاسکتا ہے۔ چنانچہ اس کی نظیر کتبِ فقہ میں موجود ہے، مثلاً: وتر کی نماز واجب ہے، لیکن اس کو نوافل کے باب میں ذکر کیا جاتا ہے۔ اسی طرح وہ نماز جس کو مکلف شخص اپنے عمل سے لازم کرتا ہے، جیسے: نذر کی نماز یا طواف کے بعد کی دو رکعت نماز، ان کو بھی نفل کہہ دیا جاتا ہے، حالانکہ یہ سب واجب نمازیں ہیں۔ لہٰذا پہلی نماز جس میں ترکِ واجب ہوا، اور سجدۂ سہو سے اس کی تلافی نہیں ہوئی، وہ فرض ناقص ہے، اور اعادہ شدہ نماز کامل صفات کے ساتھ ادا شدہ فرض ہے۔ (احسن الفتاویٰ، 351/3)۔</p><p><span dir=""RTL"">لہٰذا صورتِ مسئولہ میں دفعِ حرج کے لیے حضرت مفتی رشید احمد صاحبؒ کی تحقیق کے مطابق دوسری نماز کو کامل صفات کے ساتھ ادا شدہ فرض قرار دینا زیادہ مناسب معلوم ہوتا ہے، چنانچہ اُس میں شریک تمام لوگوں کی اقتداء درست ہوگی۔</span></p><h6 class=""has-text-align-right"">حوالہ جات</h6><h5><h5><strong>مراقي الفلاح لحسن بن عمار بن علي الشرنبلالي المصري الحنفي (ت:١٠٦٩هـ) (ص:130):</strong></h5>
<h5>""ولزوم سجود السهو لنقص الصلاة بتركه سهوا، وإعادتِها بتركه عمدا، أو سقوط الفرض ناقصا، إن لم يسجد ولم يعد.""</h5>
<h5><strong>حاشية الطحطاوي على مراقي الفلاح لأحمد بن محمد بن إسماعيل الطحطاوي الحنفي (ت:١٢٣١هـ) (ص:165):</strong></h5>
<h5>""قوله: (وإعادتها بتركه عمدا) أي ما دام الوقت باقيا، وكذا في السهو إن لم يسجد له. وإن لم يعدها حتى خرج الوقت، تسقط مع النقصان وكراهة التحريم، ويكون فاسقا آثما. وكذا الحكم في كل صلاة أديت مع كراهة التحريم. والمختار أن المعادة لترك واجب نفل جابر، والفرض سقط بالأولى؛ لأن الفرض لا يتكرر، كما في الدر وغيره.""</h5>
<h5><strong>الدر المختار (92/2):</strong></h5>
<h5>""(والسهو في صلاة العيد والجمعة والمكتوبة والتطوع سواء)، والمختار عند المتأخرين عدمه في الأوليين؛ لدفع الفتنة، كما في جمعة. البحر وأقره المصنف وبه جزم في الدرر.""</h5>
<h5><strong>رد المحتار (392/5):</strong></h5>
<h5>""(قوله: عدمه في الأوليين) الظاهر أن الجمع الكثير فيما سواهما كذلك، كما بحثه بعضهم. ط. وكذا بحثه الرحمتي، وقال: خصوصا في زماننا. وفي جمعة حاشية أبي السعود عن العزمية أنه ليس المراد عدم جوازه، بل الأولى تركه؛ لئلا يقع الناس في فتنة.""</h5>
<h5><strong>البحر الرائق لزين الدين بن إبراهيم بن محمد، المعروف بابن نجيم المصري (ت:٩٧٠هـ) (84/2</strong><strong>):</strong></h5>
<h5>""قد قسم الأصوليون المأمور به إلى أداء وإعادة وقضاء: فالأداء ابتداء فعل الواجب في وقته المقيد به، سواء كان ذلك الوقت العمر أو غيره ... والإعادة فعل مثله في وقته لخلل غير الفساد وعدم صحة الشروع، وهو المراد بقولهم: كل صلاة أديت مع كراهة التحريم فسبيلها الإعادة، فكانت واجبة، فلذا دخلت في أقسام المأمور به.""</h5>
<h5><strong>منحة الخالق لابن عابدين (84/2):</strong></h5>
<h5>""الإعادة في عرف الشرع: إتيان بمثل الفعل الأول على صفة الكمال، بأن وجب على المكلف فعل موصوف بصفة الكمال فأداه على وجه النقصان، وهو نقصان فاحش، يجب عليه الإعادة، وهو إتيان مثل الأول ذاتا مع صفة الكمال اهـ. يفيد أنه إذا فعل ثانيا في الوقت أو خارج الوقت يكون إعادة، كما قال صاحب الكشف اهـ.""</h5>
<h5><strong>رد المحتار لمحمد أمين، الشهير بابن عابدين (ت:١٢٥٢هـ) (65/2):</strong></h5>
<h5>""[تنبيه]: يؤخذ من لفظ الإعادة ومن تعريفها بما مر أنه ينوي بالثانية الفرض؛ لأن ما فعل أولا هو الفرض، فإعادته فعله ثانيا؛ أما على القول بأن الفرض يسقط بالثانية فظاهر، وأما على القول الآخر فلأن المقصود من تكريرها ثانيا جبر نقصان الأولى، فالأولى فرض ناقص، والثانية فرض كامل مثل الأولى ذاتا مع زيادة وصف الكمال. ولو كانت الثانية نفلا، لزم أن ‌تجب ‌القراءة ‌في ‌ركعاتها الأربع، وأن لا تشرع الجماعة فيها، ولم يذكروه. ولا يلزم من كونها فرضا عدم سقوط الفرض بالأولى؛ لأن المراد أنها تكون فرضا بعد الوقوع، أما قبله فالفرض هو الأولى.</h5>
<h5><span dir=""RTL"">وحاصله: توقف الحكم بفرضية الأولى على عدم الإعادة، وله نظائر كسلام من عليه سجود السهو يخرجه خروجا موقوفا، وكفساد الوقتية مع تذكر الفائتة، كما سيأتي، وكتوقف الحكم بفرضية المغرب في طريق المزدلفة على عدم إعادتها قبل الفجر، وبهذا ظهر التوفيق بين القولين؛ وأن الخلاف بينهما لفظي؛ لأن القائل أيضا بأن الفرض هو الثانية أراد به بعد الوقوع؛ وإلا لزم الحكم ببطلان الأولى بترك ما ليس بركن ولا شرط، كما مر عن الفتح، ولزم أيضا أنه يلزمه الترتيب في الثانية لو تذكر فائتة، والغالب على الظن أنه لا يقول بذلك أحد، ونظير ذلك القراءة في الصلاة، فإن الفرض منها آية والثلاث واجبة والزائد سنة، وما ذاك إلا بالنظر إلى ما قبل الوقوع، بدليل أنه لو قرأ القرآن كله في ركعة يقع الكل فرضا، وكذا لو أطال القيام أو الركوع أو السجود. هذا نهاية ما تحرر لي من فتح الملك الوهاب، فاغتنمه، فإنه من مفردات هذا الكتاب، والله تعالى أعلم بالصواب.""</span></h5>
</h5><p>محمد مسعود الحسن صدیقی</p><p>دارالافتاء جامعۃ الرشید، کراچی</p><p><span dir=""RTL"">22/محرم الحرام/1445ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد مسعود الحسن صدیقی ولد احمد حسن صدیقی</td><td><h3>مفتیان</h3></td><td>مفتی محمد صاحب / سعید احمد حسن صاحب</td></tr></tbody></table></figure>",10827,jameya-tur-rasheed,نماز کا بیان,جمعہ و عیدین کے مسائل
2023-08-10,https://almuftionline.com/2023/08/10/11133/,اپنی غلطیوں کو کفار کے کھا تے میں ڈالنے کا حکم,<p>اسلام یہود و نصاری کو اسلام اور مسلمانوں کادشمن کہتا ہے۔سوال یہ ہےکہ کیا ہر چیز حتی کہ اپنی غلطیوں کو بھی ان کے کھاتے میں ڈال دینا مناسب ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یہ بات درست ہے کہ یہود و نصاری اسلام اور اہلِ اسلام کے دشمن ہیں، جیسا کہ تاریخ اس پر شاہد ہے، لیکن اس کا یہ مطلب نہیں کہ اہلِ اسلام اپنے خلافِ شرع کاموں کی وجہ سے پیش آنے والے احوال اور حوادث کا سبب بھی کفار کو قرار دے کر اپنے آپ کو برئ الذمہ قرار دیں، جیسے ایک عرصہ سے امتِ مسلمہ زوال کا شکار ہے، اب اگر کوئی شخص کہے کہ اس میں کفار کے کفروشرک اور بداعمالیوں کا دخل ہے تو یہ درست نہیں، بلکہ یہ درحقیقت مسلمانوں کے اپنے بُرے اعمال کا نتیجہ ہے اور احادیثِ مبارکہ میں بھی مختلف گناہوں کے سبب مختلف حالات پیش آنے کی پیش گوئی فرمائی گئی ہے، لہذا ایسی صورتِ حال میں مسلمانوں کے کفار کو موردِ الزام ٹھہرانے کی بجائے اپنے اعمال درست کرنے چاہئیں، امت کے حالات اپنے ذاتی اور اجتماعی اعمال درست کرنے سے ہی بہتر ہوں گے، جیسا کہ قرآن کریم میں ارشاد ہے:</p><p> {إِنَّ اللَّهَ لَا يُغَيِّرُ مَا بِقَوْمٍ حَتَّى يُغَيِّرُوا مَا بِأَنْفُسِهِمْ } [الرعد: 11]</p><p><strong>ترجمہ: </strong>یقین جانو کہ اللہ کسی قوم کی حالت اس وقت تک نہیں بدلتا جب تک وہ خود اپنے حالات میں تبدیلی نہ لے آئے۔<strong> (آسان ترجمہ قرآن، سورة الرعد:آیت:11)</strong></p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>22<span dir=""LTR"">/</span> محرم الحرام 1444ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11133,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-08-10,https://almuftionline.com/2023/08/10/11131/,شادی کے وقت حضرت عائشہ رضی اللہ عنہا کی عمر کتنی تھی؟,<p>کیا آپ ﷺ  نے واقعی نو سال کی بچی (حضرت عائشہ رضی اللہ تعالی عنہا) سے شادی کی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جی ہاں یہ بات درست ہے کہ شادی (رخصتی) کے وقت حضرت عائشہ رضی اللہ عنہا کی عمر نو سال تھی، جیسا کہ صحیح بخاری، صحیح مسلم، سنن ترمذی، مسند احمد، معجم طبرانی، مؤطا امام مالک، مسند اسحاق بن راہویہ، مسند ابی یعلی، السنن الکبری للبیہقی،مستخرج ابی عوانہ اور دیگر بہت سی کتبِ حدیث میں مختلف اسانید کےساتھ یہ بات صراحت کے ساتھ منقول ہے۔ اوریہ کوئی قابلِ اعتراض بات نہیں ہے، اس وقت عرب کے گرم معاشرے میں عام طور پر بچیاں جلدی بالغ ہو جاتی تھیں اور حضرت عائشہ رضی اللہ عنہا کا جب نکاح ہوا تو اس کے بعد ان کی والدہ حضرت ام رومان رضی اللہ عنہا حضرت عائشہ رضی اللہ عنہا کی غذا کا خاص خیال رکھتی تھیں، چنانچہ حضرت عائشہ رضی اللہ عنہا خود فرماتی ہیں کہ میری والدہ میری صحت اچھی بنانے کے لیے مجھے کھجور اور ککڑی کھلایا کرتی تھیں۔</p><p>نیز امام ترمذی رحمہ اللہ نے حضرت عائشہ رضی اللہ عنہا کا یہ فرمان نقل کیا ہے کہ جو بچی نو سال کی عمر میں بالغ ہو جائے تو وہ عورت کے حکم میں شمار ہوتی ہے، اس سے معلوم ہوتا ہے کہ حضرت عائشہ رضی اللہ عنہا بھی رخصتی کے وقت بالغ اور شادی کے قابل تھیں۔</p><h6 class=""has-text-align-right"">حوالہ جات</h6><h5><h5><strong>صحيح البخاري (5/ 55، رقم الحديث:</strong> <strong>3894) دار طوق النجاة:</strong></h5>
<h5>حدثني فروة بن أبي المغراء، حدثنا علي بن مسهر، عن هشام، عن أبيه، عن عائشة رضي الله عنها، قالت: «تزوجني النبي صلى الله عليه وسلم وأنا بنت [ص:56] ست سنين، فقدمنا المدينة فنزلنا في بني الحارث بن خزرج، فوعكت فتمرق شعري، فوفى جميمة فأتتني أمي أم رومان، وإني لفي أرجوحة، ومعي صواحب لي، فصرخت بي فأتيتها، لا أدري ما تريد بي فأخذت بيدي حتى أوقفتني على باب الدار، وإني لأنهج حتى سكن بعض نفسي، ثم أخذت شيئا من ماء فمسحت به وجهي ورأسي، ثم أدخلتني الدار، فإذا نسوة من الأنصار في البيت، فقلن على الخير والبركة، وعلى خير طائر، فأسلمتني إليهن، فأصلحن من شأني، فلم يرعني إلا رسول الله صلى الله عليه وسلم ضحى، فأسلمتني إليه، وأنا يومئذ بنت تسع سنين»</h5>
<h5><strong>صحيح مسلم (2/ 1038، رقم الحديث:</strong> <strong>1422) دار إحياء التراث العربي – بيروت:</strong></h5>
<h5>حدثنا أبو كريب محمد بن العلاء، حدثنا أبو أسامة، ح وحدثنا أبو بكر بن أبي شيبة، قال: وجدت في كتابي عن أبي أسامة، عن هشام، عن أبيه، عن عائشة، قالت: «تزوجني رسول الله صلى الله عليه وسلم لست سنين، وبنى بي وأنا بنت تسع سنين»، قالت: "" فقدمنا المدينة، فوعكت شهرا، فوفى شعري جميمة، فأتتني أم رومان، وأنا على أرجوحة، ومعي صواحبي، فصرخت بي فأتيتها، وما أدري ما تريد بي فأخذت بيدي، فأوقفتني على الباب، فقلت: هه هه، حتى ذهب نفسي، فأدخلتني بيتا، فإذا نسوة من الأنصار، فقلن: على الخير والبركة، وعلى خير طائر، فأسلمتني إليهن، فغسلن رأسي وأصلحنني، فلم يرعني إلا ورسول الله صلى الله عليه وسلم ضحى، فأسلمنني إليه ""</h5>
<h5><strong>سنن أبي داود ت الأرنؤوط (6/ 48، رقم الحديث</strong>: <strong>3</strong><strong>903</strong><strong>) دار الرسالة العالمية،بیروت:</strong></h5>
<h5>حدثنا محمد بن يحيى بن فارس، حدثنا نوح بن يزيد بن سيار، حدثنا إبراهيم بن سعد، عن محمد بن إسحاق، عن هشام بن عروة،عن أبيه عن عائشة، قالت: أرادت أمي أن تسمنني لدخولي على رسول الله - صلى الله عليه وسلم -، فلم أقبل عليها بشيء مما تريد، حتى أطعمتني القثاء بالرطب، فسمنت عليه كأحسن السمن.</h5>
<h5><strong>سنن الترمذي ت بشار (2/ 409) </strong><strong>دار الرسالة العالمية،بیروت:</strong></h5>
<h5>وقال أحمد، وإسحاق: إذا بلغت اليتيمة تسع سنين فزوجت، فرضيت، فالنكاح جائز، ولا خيار لها إذا أدركت، واحتجا بحديث عائشة أن النبي صلى الله عليه وسلم بنى بها وهي بنت تسع سنين وقد قالت عائشة: إذا بلغت الجارية تسع سنين فهي امرأة.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>22<span dir=""LTR"">/</span> محرم الحرام 1444ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11131,jameya-tur-rasheed,حدیث سے متعلق مسائل کا بیان,متفرّق مسائل
2023-08-10,https://almuftionline.com/2023/08/10/11130/,تقدیر میں ہرچیز لکھی ہوئی ہونے کی صورت میں بندے کے اختیار کی شرعی حیثیت,<p>اگر سب کچھ پہلے سے طے شدہ ہے تو پھرانسان کو دیئے گئے اختیار کی کیا حیثیت ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مسئلہ تقدیر شریعت کے ان دقیق مسائل میں سے ہے، جس کو سمجھنا ہر آدمی کے بس کی بات نہیں، اسی لیے نبی کریم صلی اللہ علیہ وسلم نے اس میں بحث کرنے سے منع فرمایا ہے، چنانچہ سننِ ترمذی کی ایک حدیث میں حضرت ابوہریرہ رضی اللہ عنہ سے مروی ہے کہ ایک مرتبہ نبی کریم صلی اللہ علیہ وسلم ہمارے پاس تشریف لائے، ہم مسئلہ تقدیر میں بحث کر رہے تھے، حضور اکرم صلی اللہ کا چہرہ انور غصے سے سرخ ہو گیا، گویا کہ آپ علیہ السلام کے دونوں رخساروں میں انار نچوڑ دیا گیا ہو اور ارشاد فرمایا کہ کیااسی چیز کا تمہیں حکم دیا گیا ہے یا یوں فرمایا کہ کیا اسی مقصد کے لیے میں تمہارے درمیان بھیجا گیاہوں؟ تم سے پہلے لوگ اسی وجہ سے ہلاک ہو گئے کہ وہ تقدیر کے مسئلہ میں بحث ومباحثہ کرنے لگ گئے تھے، میں تمہیں اللہ کی قسم دیتا ہوں کہ (آئندہ) اس معاملے میں بحث نہ کرو۔</p><p>اسی لیے علمائے کرام نے تقدیر کے مسئلے میں غوروخوض کرنے اور اس میں بحث کرنے سے منع فرمایا ہے، کیونکہ وحی کا سلسلہ ختم ہو جانے کے بعد اب کسی انسان کے لیے دنیا میں اس  مسئلہ کی حقیقت تک  پہنچنا ممکن نہیں۔</p><p>جہاں تک سوال کے جواب کا تعلق ہے تو یہ بات احادیثِ مبارکہ سے ثابت ہے کہ اللہ تعالیٰ نے اپنے علمِ کامل کی بنیاد پر مخلوق کو پیدا کرنے سے پہلے مستقبل میں پیش آنے والے تمام احوال کو لکھا اور آج دنیا میں جو کچھ بھی ہو رہا ہے وہ اللہ تعالیٰ کی لکھی ہوئی تقدیر اور اس کے فیصلے کے بالکل مطابق ہو رہا ہے، کوئی ایک کام بھی اس کے خلاف نہیں ہو سکتا۔</p><p> لیکن انسانوں کی تقدیر لکھنے سے یہ قطعاً ثابت نہیں ہوتا کہ انسان مجبورِ محض اور بے اختیار ہے، بلکہ اہل السنت والجماعت کے عقیدے کے مطابق انسان تمام افعال اپنے اختیار اور ارادے سے کرتا ہے، اورانسان کا اپنا مشاہدہ بھی یہی ہے کہ اس کا کھانا، پینا سونا، جاگنا اور دیگر سب کام وہ اپنے اختیار سے کرتا ہے۔ یہی وجہ ہے کہ پوری دنیا میں مسلمان اور کافر سب کے نزدیک جرائم کا ارتکاب کرنے والا شخص مجرم ٹھہرتا ہے اور دنیا بھر کی عدالتیں ایسے لوگوں کو روزانہ سزائیں سناتی ہیں، کبھی کسی عدالت یا پنچائت نے بلاعذر جرم کا ارتکاب کرنے والے شخص کو صرف اس بناء پر بری قرار نہیں دیا کہ یہ فعل تقدیر میں لکھا ہوا تھا، اس لیے یہ مجرم ایسا فعل کرنے پر مجبور تھا، لہذا یہ سزا کا حق دار نہیں۔</p><p>موجودہ زمانے میں تقدیر کی مثال یہ ہےکہ ایک ماہر ڈاکٹر نےکینسر جیسی کسی خطرناک مرض میں مبتلا شخص کے بارے میں اپنے علم کے رائے دی کہ یہ مریض مرض کی شدت کی وجہ سے اتنے  دنوں یا اتنےگھنٹوں کے اندر فوت ہو جائے گا اور پھر مریض  اس کی رائے کے مطابق واقعتاً فوت ہو گیا تو کوئی بھی شخص یہ نہیں کہتا کہ  اس کو ڈاکٹر نے مارا ہے، بلکہ سب لوگ یہی سمجھتے ہیں کہ ڈاکٹر نے محض اپنے علم اور تجربہ کی بنیاد پر یہ رائے دی تھی، باقی مریض اپنے مرض کی وجہ سے فوت ہے۔</p><p>البتہ اللہ تعالیٰ کی لکھی ہوئی تقدیر اور ڈاکٹر کی رائے میں یہ فرق ہے کہ ڈاکٹر کی رائے ظنی علم پر مبنی ہونے کی وجہ سے ناقص ہے، اس لیے اس کی رائے کے خلاف بھی واقعہ پیش آسکتا ہے، جبکہ اللہ تعالیٰ کا علم قطعی اور حقیقی ہے، اللہ تعالیٰ کے لیے ماضی، حال  اور استقبال تینوں زمانوں کے حالات کا علم برابر ہے، اس لیے اللہ تعالیٰ کی لکھی ہوئی تقدیر کے خلاف ہرگز کوئی بات واقع نہیں ہو سکتی۔ لہذا اس طرح لوحِ محفوظ میں مستقبل میں پیش آنے والے احوال لکھ دینے سے یہ ثابت نہیں ہوتا کہ انسان مجبورِ محض ہے۔</p><h6 class=""has-text-align-right"">حوالہ جات</h6><h5><h5>سنن الترمذي ت بشار (4/ 11، رقم الحدیث: 2133) دار الغرب الإسلامي، بيروت:</h5>
<h5>حدثنا عبد الله بن معاوية الجمحي البصري، قال: حدثنا صالح المري، عن هشام بن حسان، عن محمد بن سيرين، عن أبي هريرة قال: خرج علينا رسول الله صلى الله عليه وسلم ونحن نتنازع في القدر فغضب حتى احمر وجهه، حتى كأنما فقئ في وجنتيه الرمان، فقال: أبهذا أمرتم أم بهذا أرسلت إليكم؟ إنما هلك من كان قبلكم حين تنازعوا في هذا الأمر، عزمت عليكم ألا تتنازعوا فيه. وفي الباب عن عمر، وعائشة، وأنس.</h5>
<h5>سنن الترمذي ت بشار (4/ 28، رقم الحديث: 2156) دار الغرب الإسلامي، بيروت:</h5>
<h5>حدثنا إبراهيم بن عبد الله بن المنذر الباهلي الصنعاني، قال: حدثنا عبد الله بن يزيد المقرئ، قال: حدثنا حيوة بن شريح قال: حدثني أبو هانئ الخولاني، أنه سمع أبا عبد الرحمن الحبلي يقول: سمعت عبد الله بن عمرو يقول: سمعت رسول الله صلى الله عليه وسلم يقول: قدر الله المقادير قبل أن يخلق السموات والأرض بخمسين ألف سنة. هذا حديث حسن صحيح غريب.</h5>
<h5>متن العقيدة الطحاوية (ص: 26) أبو جعفر أحمد بن محمد بن سلامة المعروف بالطحاوي (المتوفى: 321 هـ):</h5>
<h5> ولا يثبت قدم الإسلام إلا على ظهر التسليم والاستسلام فمن رام علم ما حظر عنه علمه ولم يقنع بالتسليم فهمه حجبه مرامه عن خالص التوحيد وصافي المعرفة وصحيح الإيمان فيتذبذب بين الكفر والإيمان والتصديق والتكذيب والإقرار والإنكار موسوسا تائها زائغا شاكا لا مؤمنا مصدقا ولا جاحدا مكذبا.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>22<span dir=""LTR"">/</span> محرم الحرام 1444ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11130,jameya-tur-rasheed,ایمان وعقائد,اسلامی فرقوں کابیان
2023-08-10,https://almuftionline.com/2023/08/10/10998/,اسلام اور مسلمانوں کا عمل,<p>اسلام اور مسلمان میں واضح فرق کیوں ہے؟ ہر مسلمان اسلام کو پسند کرتا ہے اور اس پر مر مٹنے کو تیار ہے لیکن اس کے احکام پر عمل اسکو بہت گراں گزرتا ہے ایسا کیوں ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زوال پذیر معاشرے میں غیروں نے مسلمانوں سے اسلامی جوہر اور بیش قیمت تہذیبی روایات چھین لیں اور انہیں اپنی جیسی مادہ پرست قوم ومعاشرہ میں بدل دیا۔ مسلمانوں نے قرآن وسنت کی تعلیمات چھوڑدیں،  سستی و کاہلی،معاشرے کے طور طریقوں کی پیروی اور علم کی کمی نے بھی انہیں عمل سے محروم کردیا۔معاشرتی دوڑ میں برتری کی خواہش اوردولت کےحصول اور لالچ میں پڑگئے،اس لیے شریعت کے احکام پر عمل میں کمزوری آگئی ہے</p><h6 class=""has-text-align-right"">حوالہ جات</h6><h5></h5><p>سید نوید اللہ</p><p>دارالافتاء،جامعۃ الرشید</p><p><span dir=""RTL"">22/محرم1445ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10998,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-08-10,https://almuftionline.com/2023/08/10/10852/,کرپٹو اور فاریکس,<p>کیا کرپٹو اور فاریکس ٹریڈنگ حلال ہیں؟ ان کی آن لائن ٹریڈنگ کرنا کیسا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>      کرپٹو کرنسی کے متعلق علماء کی تین طرح کی آراء ملتی ہیں۔ پہلی رائے اس کے مطلقا ناجائز ہونے کی ہے۔ دوسری رائے توقف کی ہے یعنی جب تک اس کے متعلق تمام تر صورتحال واضح نہیں ہوجاتی  اس کو جائز یا ناجائز نہیں کہا جاسکتا۔ اور تیسری رائے کے مطابق کرپٹو کرنسی کا استعمال اس شرط کے ساتھ جائز ہے کہ حکومتی قوانین کے تحت ہو۔</p><p>کرپٹو کرنسی اور دوسری ڈیجیٹل کرنسیوں کا کوئی حسی وجود نہ ہونے کے ساتھ ساتھ اس کی قانونی کوئی حیثیت نہیں ہے، اس لیے بحالتِ موجودہ اس کے لین دین سے احتراز لازم ہے۔</p><p>            آن لائن فاریکس ٹریڈنگ کا اصولی حکم یہ ہے کہ کرنسی اور سونے کی خرید و فروخت کے لیے تین شرائط کا پایا جانا ضروری ہے<span dir=""LTR""> :</span></p><p>1 :اس کی لین دین حقیقی ہو، فقط اکاؤنٹ میں ظاہر نہ کی جاتی ہو۔</p><p>2  :اسے بیچنے والا اس کا حقیقتاً مالک بھی ہو اور بیچنے والے نے اس پر قبضہ بھی کیا ہو۔</p><p>3:لین دین کی مجلس میں ہی کسی ایک کرنسی پر حقیقتاً یا حکماً  قبضہ کر لیا جائے۔</p><p>            اسی طرح تیل کی خرید و فروخت کے لیے بھی دو شرائط کا پایا جانا لازمی ہے<span dir=""LTR"">:</span></p><p>1:اس کی لین دین حقیقی ہو، فقط اکاؤنٹ میں ظاہر نہ کیا جاتا ہو۔</p><p>2   :اسے بیچنے والا اس کا حقیقتاً مالک بھی ہو اور بیچنے والے نے اس پر قبضہ بھی کیا ہو۔</p><p><span dir=""RTL"">آن لائن فاریکس ایکسچینج کے مروجہ ماڈل میں نہ تو حقیقتاً لین دین ہوتی ہے اور نہ ہی قبضہ ہوتا ہے۔ لہذا ایسی ویب سائٹس پر کام کرنا شرعاً جائز نہیں ہے۔ البتہ اگر کسی آن لائن فاریکس ایکسچینج کے طریقہ کار کی نگرانی مستند علماء کرام  کر رہے ہوں اور انہوں نے تحریراً اس بات کی گواہی دی ہو کہ اس کا طریقہ کار شرعاً درست ہے تو اس پر کام کرنا جائز ہوگا۔(تبویب 73691)</span></p><h6 class=""has-text-align-right"">حوالہ جات</h6><h5><h5>صحيح مسلم (3/ 1219):</h5>
<h5>عن النعمان بن بشير، قال: سمعته يقول: سمعت رسول الله صلى الله عليه وسلم، يقول: - وأهوى النعمان بإصبعيه إلى أذنيه - «إن الحلال بين، وإن الحرام بين، وبينهما مشتبهات لا يعلمهن كثير من الناس، فمن اتقى الشبهات استبرأ لدينه، وعرضه، ومن وقع في الشبهات وقع في الحرام ».</h5>
<h5>سنن النسائي (8/ 327):</h5>
<h5>عن أبي الحوراء السعدي، قال: قلت للحسن بن علي رضي الله عنهما: ما حفظت من رسول الله صلى الله عليه وسلم؟ قال: حفظت منه: «دع ما يريبك إلى ما لا يريبك».</h5>
</h5><p>محمد فرحان</p><p>دار الافتاء جامعۃ الرشیدکراچی</p><p>21/محرم الحرام/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد فرحان بن محمد سلیم</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10852,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-08-10,https://almuftionline.com/2023/08/10/10820/,عام دستیاب اشیاء کی ذخیرہ اندوزی کا حکم,"<p>ہم ایک چیز زیادہ مقدار (<span dir=""LTR"">Bulk</span>) میں خریدتے ہیں، اس میں ہماری نیت یہ ہوتی ہے کہ جب یہ چیز مہنگی ہوگی تو اس کو بیچیں گے، مگر اس وقت وہ چیز کافی مقدار میں مارکیٹ میں موجود ہوتی ہے اور اس کی قلت (<span dir=""LTR"">Shortage</span>) نہیں ہوتی۔ کیا ہم ایسا کر سکتے ہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کوئی چیز مارکیٹ میں مناسب قیمت پر عام دستیاب ہو، نہ مہنگی ہو، نہ اس کی قلت ہو، نہ ہی اس خریداری سے اس کی قلت پیدا ہونے اور لوگوں کو ضرر پہنچنے کا امکان ہو تو ایسی چیز اس نیت سے زیادہ مقدار میں خریدنا کہ جب مہنگی ہوگی تو بیچیں گے، ممنوع ذخیرہ اندوزی میں شامل نہیں۔ لیکن اگر مارکیٹ میں کوئی چیز مہنگی ہو یا اس کی قلت ہو یا اس خریداری سے وہ چیز زیادہ مہنگی ہو یا اس کی قلت پیدا ہو تو پھر زیادہ مقدار میں چیز خرید کر قلت پیدا  ہونے اور قیمتیں بڑھنے کے انتظار میں رکھنا ممنوع اور ناجائز ذخیرہ اندوزی میں داخل ہوگا جس سے بچنا لازم اور ضروری ہے۔</p><h6 class=""has-text-align-right"">حوالہ جات</h6><h5><h5>الهداية (4/ 92):</h5>
<h5>قال: ويكره الاحتكار في أقوات الآدميين والبهائم إذا كان ذلك في بلد يضر الاحتكار بأهله، وكذلك التلقي، فأما إذا كان لايضر فلا بأس به. والأصل فيه قوله عليه الصلاة والسلام ""الجالب مرزوق والمحتكر ملعون""، ولأنه تعلق به حق العامة، وفي الامتناع عن البيع إبطال حقهم وتضييق الأمر عليهم، فيكره إذا كان يضر بهم ذلك بأن كانت البلدة صغيرة، بخلاف ما إذا لم يضر بأن كان المصر كبيرا؛ لأنه حابس ملكه من غير إضرار بغيره<span dir=""LTR"">..........</span> وتخصيص الاحتكار بالأقوات كالحنطة والشعير والتبن والقت قول أبي حنيفة رحمه الله، وقال أبو يوسف رحمه الله كل ما أضر بالعامة حبسه فهو احتكار وإن كان ذهبا أو فضة أو ثوبا، وعن محمد رحمه الله أنه قال: لا احتكار في الثياب، فأبو يوسف رحمه الله اعتبر حقيقة الضرر؛ إذ هو المؤثر في الكراهة، وأبو حنيفة رحمه الله اعتبر الضرر المعهود المتعارف.</h5>
<h5>الدر المختار (6/ 398)<span dir=""LTR"">:</span></h5>
<h5>( و ) كره ( احتكار قوت البشر ) كتين وعنب ولوز ( والبهائم ) كتبن وقت ( في بلد يضر بأهله ) لحديث <span dir=""LTR"">""</span>الجالب مرزوق والمحتكر ملعون""، فإن لم يضر لم يكره<span dir=""LTR"">.</span></h5>
<h5>رد المحتار (6/ 398):</h5>
<h5> قوله ( وكره احتكار قوت البشر ) الاحتكار لغة: احتباس الشيء انتظارا لغلائه والاسم الحكرة بالضم والسكون كما في القاموس،  وشرعا: اشتراء طعام ونحوه وحبسه إلى الغلاء أربعين يوما؛ لقوله عليه الصلاة والسلام ""من احتكر على المسلمين أربعين يوما ضربه الله بالجذام والإفلاس""، وفي رواية ""فقد برىء من الله وبرىء الله منه""،  قال في الكفاية: أي: خذله، والخذلان ترك النصرة عند الحاجة اه، وفي أخرى ""فعليه لعنة الله والملائكة والناس أجمعين، لا يقبل الله منه صرفا ولا عدلا""، الصرف النفل والعدل الفرض، شرنبلالية عن الكافي وغيره<span dir=""LTR"">.</span> وقيل: شهرا، وقيل: أكثر<span dir=""LTR"">.</span> وهذا التقدير للمعاقبة في الدنيا بنحو البيع والتعزير، لا للإثم؛ لحصوله وإن قلت المدة<span dir=""LTR"">.</span> وتفاوته بين تربصه لعزته أو للقحط والعياذ بالله تعالى،  در منتقى مزيدا<span dir=""LTR"">.</span>  والتقييد بقوت البشر قول أبي حنيفة ومحمد، وعليه الفتوى، كذا في الكافي<span dir=""LTR"">.</span>  وعن أبي يوسف كل ما أضر بالعامة حبسه فهو احتكار،  وعن محمد الاحتكار في الثياب، ابن كمال<span dir=""LTR"">.</span>  </h5>
<h5>فقه البیوع (2/998-996):</h5>
<h5>الاحتکار أن یدخر الإنسان أشیاء الحاجة في انتظار غلائها ویمسکها عن البیع<span dir=""LTR"">.</span> وقد روي عن رسول الله صلی الله علیه وسلم أنه قال: ""من احتکر فهو خاطئ<span dir=""LTR"">.</span>""، وروي عنه صلی الله علیه وسلم أنه قال: ""من احتکر علی المسلمین طعامهم ضربه الله بالجذام والإفلاس<span dir=""LTR"">.</span>""، وروي عنه صلی الله علیه وسلم أنه قال: ""الجالب مرزوق والمحتکر ملعون<span dir=""LTR"">.</span>""<span dir=""LTR"">………..</span> وخص معظم الفقهاء النهي بالأقوات وعلف الدواب إن أضر ذلك بأهل البلد<span dir=""LTR"">.</span> وروي عن محمد رحمه الله تعالیٰ أنه ممنوع في الثیاب أیضا<span dir=""LTR"">.</span> وعن أبي یوسف رحمه الله تعالی أنه ممنوع في کل ما أضر بالعامة، وهو مذهب المالکیة<span dir=""LTR"">.</span></h5>
<h5>تکملة فتح الملهم (1/607):</h5>
<h5>والذي یبدو لهذا العبد الضعیف – عفا الله عنه – أن حرمة احتکار الطعام ثابتة بالحدیث من غیر شك، فکان أمرا تشریعیا معمولا به إلی الأبد؛ لأن حاجة الناس إلی الطعام أکثر منها إلی غیره<span dir=""LTR"">.</span> وأما احتکار الأشیاء الأخری فیفوض إلی رأي الحاکم، فإن رأی في احتکارها ضررا شدیدا نظیر الضرر في الطعام منعه وإلا أجازه، والله سبحانه أعلم<span dir=""LTR"">.</span></h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>      22/محرم الحرام/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10820,jameya-tur-rasheed,خرید و فروخت کے احکام,بیع فاسد ، باطل ، موقوف اور مکروہ  کا بیان
2023-08-10,https://almuftionline.com/2023/08/10/10819/,تجارت میں نفع کتنا رکھ سکتے ہیں؟,<p>ہم تجارت کرتے ہیں تو اس پر کتنا نفع لے سکتے ہیں؟ مثلا ایک چیز ہمیں 100 روپے کی ملتی ہے، اس کی صفائی اور پیکنگ پر 10 روپے خرچہ آتا ہے تو اس پر کتنا نفع رکھ کر آگے بیچ سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>تجارت میں نفع کی مقدار کا تعلق فریقین کی باہم رضامندی سے ہے، لہذا کسی قسم کے دھوکے اور غلط بیانی کے بغیر نفع کی جس مناسب مقدار پر فریقین متفق ہوں وہ لینا دینا جائز ہے۔ البتہ نفع کی مقدار میں چیز کی مارکیٹ میں رائج قیمت اور مفادِ عامہ کو پیشِ نظر رکھنا چاہیے، اتنا زیادہ نفع وصول کرنا درست نہیں جو لوگوں کے نقصان اور حرج کا باعث ہو، یہ مروت اور اسلامی اخلاقیات کے خلاف ہے۔ نیز عوام کے مفاد کی خاطر حکومت کی طرف سے جن اشیاء کی قیمتیں مقرر کی گئی ہوں، انہیں اُن کی مقررہ قیمت سے زیادہ پر بیچنا گناہ ہے۔</p><h6 class=""has-text-align-right"">حوالہ جات</h6><h5><h5>الهداية (4/ 93):</h5>
<h5>ولا ينبغي للسلطان أن يسعر على الناس لقوله عليه الصلاة والسلام ""لا تسعروا؛ فإن الله هو المسعر القابض الباسط الرازق""، ولأن الثمن حق العاقد، فإليه تقديره، فلا ينبغي للإمام أن يتعرض لحقه، إلا إذا تعلق به دفع ضرر العامة على ما نبين <span dir=""LTR"">……</span> الخ</h5>
<h5>فقه البیوع (2/1000):</h5>
<h5>التسعیر: أن یقید الحاکم التجار بأن یبیعوا سلعهم بسعر معین<span dir=""LTR"">.</span> والأصل في حکمة الشریعة الإلٰهیة أن لایتدخل أحد في تجارة عن تراضي الطرفین، وأن تتعین الأسعار بمنافسة حرة في السوق<span dir=""LTR"">.</span> وإلیه أشار النبي الکریم صلی الله علیه وسلم في قوله المذکور في بیع الحاضر للبادي: ""دعوا الناس یرزق الله بعضهم من بعض<span dir=""LTR"">.</span>"" ولذلك ورد هناك نهي صریح عن التسعیر في حدیث أنس رضي الله تعالیٰ عنه قال:</h5>
<h5>""غلا السعر علی عهد رسول الله صلی الله علیه وسلم فقالوا: یا رسول الله ! سَعِّر لنا، فقال صلی الله علیه وسلم: ""إن الله هو المسعر القابض الباسط الرزاق، وإني لأرجو أن ألقی ربي ولیس أحد منکم یطلبني بمظلمة في دم ولا مال<span dir=""LTR"">.</span>""</h5>
<h5>وعلی أساس هذا الحدیث منع جمهور الفقهاء من تسعیر الحاکم<span dir=""LTR"">.</span> ولکن قال صاحب الهدایة رحمه الله تعالیٰ: "" ولا ينبغي للسلطان أن يسعر على الناس لقوله عليه الصلاة والسلام ""لا تسعروا؛ فإن الله هو المسعر القابض الباسط الرازق""<span dir=""LTR"">……</span>فإن كان أرباب الطعام يتحكمون ويتعدون عن القيمة تعديا فاحشا وعجز القاضي عن صيانة حقوق المسلمين إلا بالتسعير، فحينئذ لا بأس به بمشورة من أهل الرأي والبصيرة<span dir=""LTR"">.</span>  فإذا فعل ذلك وتعدى رجل عن ذلك وباع بأكثر منه أجازه القاضي، وهذا ظاهر عند أبي حنيفة رحمه الله؛ لأنه لا يرى الحجر على الحر، وكذا عندهما، إلا أن يكون الحجر على قوم بأعيانهم<span dir=""LTR"">.</span> ومن باع منهم بما قدره الإمام صح؛ لأنه غير مكره على البيع<span dir=""LTR"">.</span>""</h5>
<h5>وقدر الزیلعي رحمه الله تعالیٰ التعدي الفاحش بضعف القیمة<span dir=""LTR"">.</span></h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>      22/محرم الحرام/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10819,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
