issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-02-18,https://almuftionline.com/2021/02/18/5883/,کاروبار میں معاہدہ  کی پاسداری  کا شرعی حکم,"<p>کیا فرماتے ہیں مفتیان کرام اس مسئلہ کے بارے میں کہ ہم تین فریقوں :فریق اول حاجی جیلانی ،فریق دوم بادشاہ اللہ اور ان کا بھتیجا آدم خان اورفریق ثالث بلوچ نے پچاس پچاس لاکھ روپے ملاکر کل ڈیڑھ کروڑ  روپے کا (پیاز،لہسن اور آلو)  کا مشترک کاروبار شروع کیا،اورآپس کی رضامندی سے طے پایا کہ نفع نقصان میں تینوں فریق برابر کے شریک  ہونگے اور یہ بھی کہ حساب وکتاب ایک سال بعد کریں گے۔ اس کاروبار کی ابتداء یکم ستمبر ۲۰۱۸؁ سے ہوئی ،سال مکمل ہونے کے بعد بادشاہ اللہ اور آدم خان نے دونو ں فریق سے کہا کہ حساب ستمبرکے بجائے دسمبر۲۰۱۹؁ میں کرلیں گے، بہر حال دسمبر میں حساب ہوگیااور اگلے سال کے لیے بلوچ نےنفع لینے کے بعد  شرکت سے علیحدگی اختیار کی ۔</p><p>دسمبر ۲۰۱۹؁ میں بادشاہ اللہ اور انکے بھتیجے آدم خان نے حاجی جیلانی سے  بار بار اصرار کرکےکہا کہ ہم دونوں فریق یعنی حاجی جیلانی او ربادشاہ اللہ اور انکے بھتیجے آدم خان مل کر کاروبار شروع کرتے ہیں ، لیکن آپ(حاجی جیلانی) مزید پچاس لاکھ روپے دیں گےاور آپ کا کل سرمایہ ایک کروڑ ہوجائےگا،اور ہم (بادشاہ اللہ اور آدم خان )مزید چار لاکھ روپے ملائیں گےیعنی ان کاکل سرمایہ چوّن لاکھ ہوجائے گا۔</p><p>حاجی جیلانی  نےمزید پچاس لاکھ روپے  کاروبار میں شرکت کے لیےدیے  اور تیس لاکھ ­­روپے بادشاہ اللہ اور آدم خان کو قرض دیے لیکن وہ بھی انہوں  نے کاروبارمیں لگادیے، دونو ں فریقوں کاکل سرمایہ ایک کروڑ چوراسی لاکھ (۱۸۴۰۰۰۰۰)ہوا،چوراسی  (۸۴)لاکھ بادشاہ اور آدم خان کےاور ایک کروڑ (۱۰,۰۰۰,۰۰۰)حاجی غلام جیلانی  کے ہوئے۔</p><p>معاہدہ اس شرط پر ہوا کہ نفع نقصان میں دونو ں فریق  برابر کے شریک ہونگے ۔اس معاہدےکی ابتداء حساب کے اعتبارسےدسمبر ۲۰۱۹  ؁سے ہوئی اور اس سال بھی کاروبار (پیاز ،لہسن اور آلو) کا  تھا ،بادشاہ اور آدم خان نے حاجی جیلانی کو یقین دہانی کرائی کہ اس کاروبارکے نفع نقصان  میں صرف ہم دو فریق ہونگے ہمارے  علاوہ کوئی اوریعنی  بلوچ وغیرہ نہیں ہوگا۔نیز بادشاہ اور آدم خان نے حاجی جیلانی سے یہ بھی کہا کہ جب کاروبار ختم کرنا ہوتو آپ جب چاہے اپنی رقم لے لو اور کوئی وقت مقرر نہیں کیا ۔اور اس سال  حاجی جیلانی نے بادشاہ اور آدم خان سے کوئی خط یعنی  تحریری معاہدہ لکھنے کا کہا لیکن انہوں نے ۲۰۲۰؁ تک کوئی تحریری معاہدہ نہیں لکھا۔پھر  حاجی جیلانی نے یہ رقم بادشاہ او ر آدم خان کو دی تھی لیکن بادشاہ  نے وہ  رقم اپنے بیٹے کو تجارت کے لیے دے دی ۔اسی طرح ایک سال مکمل ہونے کے بعد یعنی دسمبر ۲۰۲۰؁ میں جب ایک سال مکمل ہوا تو اگلے سال ۲۰۲۱؁ کےمعاہدہ کےلیے بادشاہ نے یہ شرط لگائی کہ جب کاروبار ختم کرنا ہو تویہ رقم آپ کو ایک سال بعدملے گی حالانکہ اس سے پہلے یہ معاہدہ ہوا تھا کہ جب چاہو اپنی رقم لے لو ؟اب اس تفصیل کی روشنی میں درج ذیل چند امورکاجواب  مطلوب ہے:</p><p>پہلے معاہدے میں یہ طے پایا تھا کہ جب بھی کاروبار ختم  ہوگاتو  آپ جب بھی چاہواپنی رقم  لے سکتے ہو، لیکن اب اگر بادشاہ اللہ یہ کہتا ہے کہ کاروبارکے  ختم ہونے کےایک  سال بعدآپ  اپنی رقم لو گےتو کیا یہ معاہدے کی خلاف ورزی ہے یا نہیں ؟اور  شرعا اس کا کیا حکم ہے ؟<br/>
 </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>   شریعت میں معاہدے کی پاسداری کی بڑی تاکید آئی ہے، حدیث میں آتا ہے کہ جوشخص  وعدہ کی پاسداری نہیں کرتا  وہ کامل مؤمن نہیں ہوسکتا۔لہذا مذکورہ صورت میں جب شروع کاروبار میں یہ شرط نہیں تھی تو اب یکطرفہ طور پر  بادشاہ کے لیے یہ شرط لگاناجائز نہیں ، لہذا آپ جب بھی اپنی رقم کی واپسی کا مطالبہ کریں،بادشاہ پر لازم ہوگاکہ مزید خریداری کو روک کرآپ کی رقم مع نفع آپ کو واپس کرے۔</p><h6 class=""has-text-align-right"">حوالہ جات</h6><h5><h5>المعجم الكبير للطبراني (10/ 227)</h5>
<h5>عن عبد الله قال: قال رسول الله صلى الله عليه وسلم،لا إيمان لمن لا أمانة له ولا دين لمن لا عهد له۔</h5>
<h5>السنن الصغير للبيهقي (2/ 307)</h5>
<h5> عن كثير بن زيد، عن الوليد بن رباح، عن أبي هريرة، أن النبي صلى الله عليه وسلم قال: «المسلمون على شروطهم» قال: زاد سفيان في حديثه: «ما وافق الحق منها»</h5>
</h5><p>وقار احمد بن اجبر خان</p><p> دارالافتاء جامعۃ الرشید کراچی</p><p><span dir=""RTL"">22 جمادي الثاني 1442 ھ                                                                                  </span></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>وقاراحمد بن اجبر خان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",5883,jameya-tur-rasheed,شرکت کے مسائل,شرکت سے متعلق متفرق مسائل
2021-02-18,https://almuftionline.com/2021/02/18/3952/,افغانستان  کی اسلامی عدالت کا تفریقِ نکاح سے متعلق فیصلہ,"<p>فیصلے کی تاریخ اور نمبر:  نمبر: (883)۔ تاریخ: 21-10-1399 ھ ۔</p><p><strong>           مدعیہ بالاصالہ:</strong> صفیہ بنت محمد ابراہیم ولد ملا محمود۔      مستقل پتہ: صوبہ لوگر، افغانستان۔</p><p>      رہایش: کابل، ناحیہ 12۔</p><p><strong>      مدعی علیہ بالاصالہ:</strong> حبیب شفیع ولد محمد رحیم ، جو صفیہ بنت محمد ابراہیم کا شوہر ہے۔</p><p>عدالت نے مدعی علیہ حبیب شفیع کو طلب کیا، مگر وہ نہ آیا، اس لیے عدالت نے  عطاءاللہ قیومی کو مدعی علیہ  حبیب شفیع کی جگہ وکیلِ مسخر مقرر کیا، تا کہ وه حبیب شفیع کے حقوق کا دفاع کرے۔</p><p> <strong>دعوے کا موضوع:</strong> ضرر کی وجہ سے زوجین کے درمیان  مطالبہ ٔتفریق۔</p><p><strong>      مدعیہ بالاصالہ نے درج ذیل دعوی کیا:</strong></p><p>    میں نے 8 سال پہلے حبیب شفیع کے ساتھ عقد نکاح کیا،  ہمارے ازدواج کا ثمرہ دو بیٹیاں اور ایک بیٹا ہے۔ ازدواجی زندگی کے اتنے عرصے میں صرف ایک دن کے علاوہ باقی پوری زندگی مار پیٹ  اور گالم گلوچ سےبھری ہوئی تھی۔ اس حوالے سے حبیب شفیع  نےخط و کتابت میں مار پیٹ اور بد سلوکی کا اقرار جرگے کے حضور میں کیا ہے۔      اس حالت کو مزید برداشت کرنے کی ہمت نہیں رہی۔ اس ليے عدالت سے حبیب شفیع کے ساتھ عقد نکاح کی تفریق  کی طلبگار ہوں۔</p><p><strong>      مدعی علیہ بالنیابہ (عطاءاللہ قیومی) نے مدعیہ بالاصالہ کے خط کا جواب یوں دیا: </strong></p><p>      مدعیہ نے مار پیٹ کے حوالے سے کوئی اسناد پیش نہیں کی ہیں، اسی طرح ڈاکٹر کا نظریہ اور رپورٹ بھی موجود نہیں ہے،مدعیہ نے مار پیٹ اور گالم گلوچ کی کوئی علت ذکر نہیں کی ہے، لہذا میں اس دعوے کو رد کرنے کا طلبگار ہوں۔</p><p>        مدعی علیہ بالنیابہ کے مدعیہ کے دعوی کو نہ ماننے پر محکمہ نے مدعیہ بالاصالہ سے چھ افراد مخبرین(ان گواہوں کو مخبرین اس لیے کہا جاتا ہے، کیونکہ گھریلومعاملات میں عام طور پرعینی گواہ نہیں ہوتے، مگرحالات کی ان کو خبر ہوتی ہے) پیش کرنے کا مطالبہ کیا۔ چھ افراد حاضر ہوگئے،  جن کے نام یہ ہیں: 1- محمد ادریس ولد محمد اسحاق۔ 2- روح اللہ ولد صدیق اللہ۔ 3- خان آغا ولد مرزا احمد۔ 4- میوند ولد سراج الحق۔ 5- جاوید احمد ولد میر آقا۔ 6- محمد لطیف ولد محمد کریم۔    ان چھ افراد نے  عدالت  اور جانبین کے حضور میں مدعیہ کے دعوے کے مطابق عدالت میں بطورِ گواہ بیان دیا کہ واقعتاً مدعیہ کا شوہر مدعیہ کو مارتا پیٹتا ہے، جوکہ مجلسِ قضاء میں موجود جج حضرات  کو قابل قبول ہوا اور اس پر وکیلِ مسخر نے کوئی جرح نہیں کی، چنانچہ مخبرین کے اخبار اور شہادت کی بنیاد پر محکمے نے یہ حکم صادر کیا:</p><p><strong> نصِ حکم: </strong></p><p>      ہم احوال شخصیہ کے ابتدائی محکمہ کی ریاست کے دیوان کی اتفاق رائے پر ، قضائی جلسے میں، جو کہ 7-5-1399 ھ ش تاریخ کو منعقد ہوا) دونوں جانبین (مدعیہ حقیقی اور مدعا علیہ حکمی) کے حضور میں مذکور دلائل کی بنیاد پر مدنی محاکمات کے اصولوں کے مطابق، ضرر کی وجہ سے تفریق اور زوجیت کے رابطے کے انحلال کا ،آپ صفیہ بنت محمد ابراہیم  اور حبیب شفیع ولد محمد رحیم (مسخر عنہ،جس کا وکیلِ مسخر عطاءاللہ قیومی بن گیا ہے) کے درمیان حکم صادر کیا اور ہم نے آپ كے وکیل مسخرسے کہا کہ فیصلہ کے بعد سےآپ کے مسخر عنہ (حبیب شفیع) سے زوجیت کا رابطہ  ختم ہو گیا ہے اور قانون مدنی کے مطابق ضرر کی وجہ سے تفریق ایک طلاق بائن کے حکم میں ہوتی ہے۔ مذکورہ مدعیہ عدت پوری کرنے کے بعد اپنے نفس کا اختیار رکھتی ہے۔</p><p><strong> عدالت عظمی </strong><strong><span dir=""LTR"">/</span></strong><strong> سپریم کورٹ کے فیصلے کا نص: </strong></p><p>مذکورہ بالا  فیصلے کی عدالتِ عظمی نے بھی  درج ذيل الفاظ ميں تائید کی:   </p><p> ""عدالت عظمی کے حقوق عامہ اور احوال شخصیہ کے دیوان ، اوپر مذکور  جریان اور گزارش کو دیکھ  کر دونوں محکموں کے فیصلے کو تائید کرتاہے۔""</p><p>سوال یہ ہے کہ کیا عدالتِ افغانستان کا مذکورہ فیصلہ مدعی علیہ کی عدم موجودگی میں درست ہے یا نہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>صورتِ مسئولہ میں عدالت نے مدعی علیہ کے عدالت میں حاضر نہ ہونے پر فقہائے احناف رحمہم اللہ کے موقف کے مطابق مدعی علیہ کی طرف سے اس کے حقوق کے تحفظ کے لیے وکیلِ مسخّر (یہ وہ شخص ہوتا ہے جو حنفیہ کے نزدیک مدعی علیہ کی عدم موجودگی میں اس کے حقوق کے تحفظ کے لیے قاضی کی طرف سے مقرر کیا جاتا ہے) مقرر کیا تھا، جس کی موجودگی میں عدالت نے مدعیہ کا دعوی اور اس پر گواہوں کے بیانات کی سماعت کی اور مدعی علیہ کی طرف سے اس کے وکیلِ مسخّر نے ان گواہان پر کوئی جرح وغیرہ نہیں کی، جس کی بنیاد پر عدالت نے زوجین کے درمیان تفریقِ نکاح کا فیصلہ جاری کیا، جو کہ شرعاً ایک طلاقِ بائن کے حکم میں ہوتا ہے، لہذا عدالت کا مذکورہ فیصلہ شرعی نقطہٴ نظر سے درست اور نافذ ہے اور فریقین کے درمیان فیصلہ کی تاریخ سے نکاح ختم ہو چکا ہے اور مدعیہ عدت کے گزارنے کے بعد اپنی مرضی سے دوسری جگہ نکاح کر سکتی ہے۔</p><h6 class=""has-text-align-right"">حوالہ جات</h6><h5><h5><strong>مجلة الأحكام العدلية (ص: 365، المادة :1791) قديمي كتب كانه ، كراچي:</strong></h5>
<h5><strong>الوكيل المسخر هو الوكيل المنصوب من قبل القاضي للمدعى عليه الذي لم يمكن إحضاره للمحكمة.</strong></h5>
<h5><strong>فتح القدير للكمال ابن الهمام (7/ 286)</strong> <strong>دار الفكر،بيروت:</strong></h5>
<h5><strong> (فإن شهدوا على خصم حاضر حكم بالشهادة) يريد بالخصم الحاضر من كان وكيلا من جهة المدعى عليه أو مسخرا وهو من ينصبه القاضي وكيلا عن الغائب ليسمع الدعوى عليه، وإلا لو أراد بالخصم المدعى عليه لم يبق حاجة إلى الكتاب إلى القاضي الآخر، لأن الخصم حاضر عند هذا القاضي وقد حكم عليه (و) إذا حكم (كتب بحكمه) إلى قاضي البلد التي فيها الموكل</strong><strong>۔</strong></h5>
<h5><strong>لسان الحكام (ص: 228)</strong> <strong>البابي الحلبي – القاهرة:</strong></h5>
<h5><strong>وفي المحيط وسائر الفتاوى إذا ادعى انسان على آخر والقاضي يعلم أنه مسخر لا شيء عليه لا يجوز ولو حكم عليه لا يجوز أيضا وتفسير المسخر أن ينصب القاضي وكيلا عن الغائب ليسمع الخصومة عليه وكذلك لو أحضر رجل غيره عند القاضي ليسمع الخصومة عليه والقاضي يعلم أن المحضر ليس بخصم فإنه لا يسمع الخصومة عليه وإنما يجوز نصب الوكيل عن خصم اختفى في بيته ولم يحضر مجلس الحكم بعد ما بعث القاضي أمناءه إلى داره ونودي على باب داره</strong><strong>۔</strong></h5>
<h5><strong>المبسوط للسرخسي (5/ 102)</strong> <strong>دار المعرفة – بيروت:</strong></h5>
<h5> </h5>
<table cellpadding=""0"" cellspacing=""0"" style=""width:100%"">
<tbody>
<tr>
<td>
<h5>   </h5>
</td>
</tr>
</tbody>
</table>
<h5><strong>وإن اختارت الفرقة أمر القاضي الزوج بأن يطلقها، فإن أبي فرق القاضي بينهما وكانت تطليقة بائنة عندنا</strong><strong>۔</strong></h5>
</h5><p>محمد نعمان خالد</p><p>دارالافتاء جامعۃ الرشیدکراچی</p><p>5/رجب المرجب 1442ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",3952,jameya-tur-rasheed,طلاق کے احکام,خلع اور اس کے احکام
2021-02-18,https://almuftionline.com/2021/02/18/3949/,زمین بیچ کر مالک کا کسی دوسرے شخص کو فروخت کرنا,<p>بندہ بشیر احمد نے اپنی زمین کسی تیسرے شخص کو فروخت کر دی اور اس سے زمین کی قیمت بھی وصول کر لی اور اس کو بشیر احمد نے زمین کا انتقال بھی دے دیا تھا، مگرخریدار کا انتقال پاس نہیں ہوا تھا، زمین کا انتقال پاس نہ ہونے کے کچھ عرصہ بعد مالک زمین بشیر احمد کو معلوم ہوا کہ ابھی تک زمین کا انتقال میرے نام پر ہی باقی ہے، اس نے وہ زمین کسی اور شخص کو فروخت کر دی اور اس کو زمین کا انتقال بھی دے دیا اور اس آدمی یعنی مشتری ثانی کا انتقال قانونی طور پر پاس ہو گیا۔ اب بشیراحمد کے لیے کیا حکم ہے؟ وہ مشتری اول کو وہی قیمت لوٹائے گا جو اس نے وصول کی تھی یا مشتری ثانی والی قیمت دے گا یا یہ کہ موجودہ مارکیٹ ریٹ کے مطابق اس کو قیمت واپس کرےگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>صورتِ مسئولہ  میں جب بشیر احمد نے پہلے شخص کو زمین بیچ دی تو وہ زمین اس کی  ملکیت ہو گئی تھی، اس کے بعد بشیر احمد کا دوسرے شخص کو زمین بیچنا ہرگز جائز نہیں تھا، خصوصاً جبکہ  پہلا شخص زمین کی قیمت بھی ادا کر چکا تھا، لہذا آگے کسی اور شخص کو زمین فروخت کرنے پر بشیر احمد  سخت گناہ گار ہوا ہے، جس پر اللہ تعالیٰ سے سچے دل سے توبہ واستغفار کرنا ضروری ہے۔ اب  اس کا حکم یہ ہے کہ بشیر احمد کا آگے زمین بیچنا  شرعی نقطہٴ نظر سے غصب ہے اور غصب شدہ چیزکا اصولی حکم یہ ہے کہ غاصب کی آگے خریدوفروخت مالک کی اجازت پر موقوف رہتی ہے اور جب تک وہ چیز بعینہ باقی ہو اس وقت تک مالک کو اپنی چیز واپس لینے کا حق حاصل ہوتا ہے، لہذا پہلا خریدار بشیر احمد سے اپنی زمین واپس لینے کا مطالبہ کر سکتا ہے اور بشیر احمد پر لازم ہے کہ وہ مالک کے مطالبے پر دوسری خریدوفروخت کو ختم کر کے زمین پہلے خریدار کے حوالے کرے، لیکن اگر بالفرض زمین واپس کرنا مشکل ہو تو ایسی صورت میں مالک کو زمین کی قیمت لینے پر راضی کرے اور قیمت کی ادائیگی میں مالک جس قیمت پر راضی ہو جائے وہی قیمت ادا کرنا ضروری ہے، کیونکہ جب غصب شدہ چیز بعینہ موجود ہے تو مالک اس کی موجودہ قیمت بھی وصول کر سکتا ہے، البتہ موجودہ قیمت وصول کرنے کی صورت میں بشیر احمد کی دوسرے شخص سے کی گئی خریدوفرروخت نافذ نہیں ہوگی، بلکہ دوبارہ نئے سرے سے خریدوفروخت کرنا ہو گی۔</p><h6 class=""has-text-align-right"">حوالہ جات</h6><h5><h5><strong>مسند أحمد(15/ 18)</strong> <strong>مؤسسة الرسالة،بيروت:</strong></h5>
<h5><strong>عن أبي هريرة أن النبي صلى الله عليه وسلم قال: «من أخذ شبرا من الأرض بغير حقه، طوقه من سبع أرضين»</strong></h5>
<h5><strong>   الدر المختار وحاشية ابن عابدين (6/ 186) دار الفكر-بيروت:</strong></h5>
<h5><strong> وفي إجارة الفيض إنما لا يتحقق الغصب عندهما في العقار في حكم الضمان أما فيما وراء ذلك فيتحقق؛ ألا ترى أنه يتحقق في الرد فكذا في استحقاق الأجرة اهـ فليحفظ</strong><strong>۔</strong></h5>
<h5><strong>قال ابن عابدين: </strong><strong>قلت: وهو ما اعتمده في وقف البحر ومشى عليه الشارح هناك في موضعين وهنا وأفتى به في الخيرية وغيرها فليحفظ (قوله في الرد) أي في وجوب رده على مالكه، فلو لم يتحقق الغصب عندهما أيضا فيما عدا الضمان لما تحقق وجوب الرد</strong><strong>۔</strong></h5>
<h5><strong>بدائع الصنائع في ترتيب الشرائع (7/ 189) دار الكتب العلمية</strong></h5>
<h5><strong> إذا باع الغاصب المغصوب ثم أدى الضمان أنه ينفذ بيعه؛ لأن هناك باعه لنفسه لا لغيره وهو المالك؛ لأنه ملكه بأداء الضمان فجاز وقوفه على فعله وهو أداء الضمان، وجاز وقوفه على فعل مالكه أيضا قبل أداء الضمان؛ لأن الغاصب إنما يملكه بأداء الضمان ومن الجائز أن لا يختار المالك الضمان فلا يملكه الغاصب لذلك وقف على إجازة المالك</strong><strong><span dir=""LTR"">.</span></strong></h5>
<h5><strong>الدر المختار وحاشية ابن عابدين (5/ 116)</strong> <strong>دار الفكر-بيروت:</strong></h5>
<h5><strong> وفي جامع الفصولين: وإنما يجوز لو تقدم سبب ملكه على بيعه، حتى إن غاصبه لو باعه ثم ضمنه مالكه جاز بيعه، ولو شراه غاصبه من مالكه أو وهبه منه أو ورثه لم ينفذ بيعه قبل ذلك، إذا الغصب سبب الملك عند الضمان، وليس بسبب البيع أو الهبة أو الإرث فبقي السبب وهو البيع والهبة والإرث متأخرا عن البيع، ويجوز بيعه لو ضمنه قيمته يوم غصبه لا يوم بيعه. اهـ.</strong></h5>
<h5><strong>جامع الفصولين (2/ 50)</strong><strong>:</strong></h5>
<h5><strong>باع قناً غصبه فلو ضمنه مالكه قيمته يوم غصبه جاز بيعه ولو ضمنه قيمته يوم بيعه لم يجز إذ ملكه الغاصب يوم ضمانه فلم يجز بيعه قبله.</strong></h5>
<h5> </h5>
<h5> </h5>
<h5> </h5>
<h5><strong>درر الحكام في شرح مجلة الأحكام (1/ 404) دار الجيل</strong><strong>:</strong></h5>
<h5><strong>القسم الثالث: الإجازة بسبب التقدم، وهي الإجازة التي تحصل بتقدم سبب الملك على بيع الفضولي لذلك إذا ضمن صاحب المغصوب الغاصب قيمته يوم غصبه بعد أن باعه الغاصب من آخر يكون ذلك البيع نافذا عليه؛ لأنه لما ضمن الغاصب قيمة المغصوب وقت الغصب صار مالكا له استنادا على ذلك. وسبب الملك هنا قد تقدم على بيع الفضولي.</strong></h5>
<h5><strong>أما إذا تأخر سبب الملك عن بيع الفضولي؛ فلا تكون الإجازة حاصلة وعليه فإذا ضمن الغاصب برضاء المالك قيمة المغصوب أو اشتراه من صاحبه، أو وهبه صاحبه إليه، أو ورثه الغاصب بعد البيع والتسليم من صاحبه؛ فلا يكون ذلك البيع السابق الفضولي نافذا.</strong></h5>
<h5><strong>الدر المختار وحاشية ابن عابدين (5/ 117) دار الفكر-بيروت</strong><strong>:</strong></h5>
<h5><strong>مطلب إذا طرأ ملك بات على موقوف أبطله. والملك البات إذا ورد على الموقوف أبطله، وكذا لو وهبه مولاه للغاصب أو تصدق به عليه أو مات فورثه فهذا كله يبطل الملك الموقوف. وأورد عليه أن بيع الغاصب ينفذ بأداء الضمان مع أنه طرأ ملك بات للغاصب على ملك المشتري الموقوف. وأجيب بأن ملك الغاصب ضروري ضرورة أداء الضمان فلم يظهر في إبطال ملك المشتري بحر. وأجاب في حواشي مسكين بأن هذا غير وارد؛ لأن الأصل المذكور ليس على إطلاقه، لما في البزازية عن القاعدي ونصه: الأصل أن من باشر عقدا في ملك الغير ثم ملكه ينفذ لزوال المانع كالغاصب باع المغصوب ثم ملكه، وكذا لو باع ملك أبيه ثم ورثه نفذ وطرو البات إنما يبطل الموقوف إذا حدث لغير من باشر الموقوف، كما إذا باع المالك ما باعه الفضولي من غير الفضولي ولو ممن اشترى من الفضولي. وأما إن باعه من الفضولي فلا. اهـ.</strong></h5>
<h5><strong>درر الحكام شرح غرر الأحكام (2/ 177)</strong> <strong>دار إحياء الكتب العربية:</strong></h5>
<h5><strong>(وبيع الغاصب) فإنه موقوف على إجازة المالك إن أقر به الغاصب ثم البيع، وإن جحد وللمغصوب منه بينة فكذلك، وإن لم تكن ولم يسلمه حتى هلك ينتقض البيع (وحكمه) أي حكم البيع الموقوف</strong><strong>۔</strong></h5>
<h5><strong>الفتاوى البزازية (6/ 146):</strong></h5>
<h5> ولو ادعى أنه باع منه مال أبيه حال حياة الأب ثم مات الأب ولا وارث له غيره لا ينفذ البيع إلا بتجديد العقد لطروّالبات على الموقوف بخلاف النكاح لأنه ولاية لا تمليك كذا في أحكام الصغار وفي القاعدي الأصل أن من باشر عقدا في ملك الغير ثم ملكه ينفذ لزوال المانع كالغاصب باع المغصوب ثم ملكه وكذا لو باع ملك أبيه ثم ورثه نفذ على خلاف ما ذكرنا وطروّالبات إنما يبطل الموقوف إذا حدث لغير من باشر الموقوف كما إذا باع المالك ما باعه الفضولى من غير الفضولى إما من المشترى من الفضولى أو من غيره لا إن باعه من الفضولى۔</h5>
</h5><p>محمد نعمان خالد</p><p>دارالافتاء جامعۃ الرشیدکراچی</p><p>5/رجب المرجب 1442ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",3949,jameya-tur-rasheed,خرید و فروخت اور دیگر معاملات میں  پابندی لگانے کے مسائل,متفرّق مسائل
2021-02-18,https://almuftionline.com/2021/02/18/3948/,امام قومہ میں ہو تو رکوع میں شامل ہونے  کا حکم,<p>بعض مرتبہ امام قومہ کے لیے مقتدی حضرات سے پہلے کھڑا ہو جاتا ہے اور کھڑے ہو کر تسمیٕع کہتا ہے، اس دوران جو مقتدی تکبیرکہہ کر رکوع میں شامل ہو جاتا ہے، جبکہ امام کھڑا ہو چکا ہوتا ہے اور مقتدی حضرات ابھی رکوع میں ہوتے ہیں؟ تو کیا اس کی یہ رکعت مکمل شمار ہو گی یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>جب امام رکوع سے کھڑا (کھڑا ہونے کا مطلب امام کا قومہ میں سیدھا کھڑا ہونا، اگر امام کے رکوع سے سر اُٹھانے سے پہلے پہلے ایک لمحہ  کے لیےبھی مقتدی نے امام کو رکوع میں پالیا ا گرچہ ایک تسبیح سے کم ہو تو وہ اس رکعت کو پانے والا سمجھا جائےگا) ہو جائے تو اس کے بعد مقتدی کے رکوع میں شریک ہونے کی صورت میں یہ  رکعت شمار نہیں ہوگی، کیونکہ  فقہائے کرام رحمہم اللہ نے  امام کو رکوع کی حالت میں پانے کی صورت میں مکمل رکعت پانے کا حکم لگایا گیا ہے، لہذا اگر امام رکوع سے کھڑا ہو  چکا ہو تو صرف مقتدیوں کے ساتھ رکوع میں شریک ہونےسے یہ رکعت شمار نہیں ہو گی، کیونکہ رکعت پانے کے لیے  اس شخص پر امام کی اتباع اور معیت میں رکوع کرنا شرط ہے، جو ایسی صورت میں نہیں پایا گیا، اس لیے یہ رکوع کالعدم سمجھا جائے گا،  اسی طرح اگر امام رکوع سے اُٹھ رہا ہو اور مقتدی رکوع میں جا رہا ہو تو  بھی اس رکعت کو دہرانا ہوگا، لہذا امام کی حالت کو دیکھ کر رکوع میں شریک ہونا چاہیے۔</p><p>یہ بھی واضح ر ہے کہ امام کے لیے سنت طریقہ یہ ہے کہ وہ کھڑے ہو کر تسمیع نہ کہے، بلکہ رکوع سے سر اٹھاتے ہی تسمیع کہنا شروع کر دے، تاکہ دوران انتقال تسمیع کا صیغہ مکمل ہو جائے اور   اس صورت میں مسبوق حضرات کو امام کی حالت کا علم بھی ہو جائے گا، نیز کھڑے ہونے کے بعد تسمیع  وغیرہ کہنے کو فقہائے کرام رحمہم اللہ نے مکروہ قرار دیا ہے،  کیونکہ تسمیع اور تکبیراتِ انتقال کا مقصد نماز میں ایک رکن سے دوسرے رکن کی طرف منتقل ہونا ہوتا ہے، لہذا امام یا مقتدی کا دوسرے رکن میں منتقل ہونے کے بعد تسمیع یا تکبیرِانتقال کہنا خلافِ سنت ہے۔</p><h6 class=""has-text-align-right"">حوالہ جات</h6><h5><h5><strong>البحر الرائق شرح كنز الدقائق ومنحة الخالق وتكملة الطوري (2/ 82):</strong><br/>
<strong><span dir=""LTR"">""</span></strong><strong>قوله: وإن أدرك إمامه راكعا فكبر ووقف حتى رفع رأسه لم يدرك الركعة) خلافا لزفر هو يقول أدرك الإمام فيما له حكم القيام ولنا أن الشرط هو المشاركة في أفعال الصلاة ولم يوجد لا في القيام ولا في الركوع وذكر قاضي خان أن ثمرة الخلاف تظهر في أن هذا عنده لاحق في هذه الركعة حتى يأتي بها قبل فراغ الإمام وعندنا هو مسبوق بها حتى يأتي بها بعد فراغ الإمام وأجمعوا أنه لو انتهى إلى الإمام وهو قائم فكبر ولم يركع مع الإمام حتى ركع الإمام ثم ركع أنه يصير مدركا لتلك الركعة وأجمعوا أنه لو اقتدى به في قومة الركوع لم يصر مدركا لتلك الركعة اهـ</strong><strong><span dir=""LTR"">"".</span></strong></h5>
<h5><strong>تبيين الحقائق شرح كنز الدقائق وحاشية الشلبي (1/ 185)</strong> <strong>المطبعة الكبرى الأميرية - بولاق، القاهرة:</strong></h5>
<h5><strong>لو أدرك الإمام في غير الركوع يكبر للافتتاح ويثني، ثم يتابع الإمام في أي حال كان لما روى معاذ أنه - عليه الصلاة والسلام - قال «إذا أتى أحدكم الإمام على حال فليصنع كما يصنع الإمام ومن أدرك الركوع فقد أدرك الركعة» رواه الترمذي وأبو داود وقال الترمذي عليه عمل أهل العلم.اه.</strong></h5>
<h5><strong>الفتاوى الهندية (1/ 74) دار الفكر، بيروت:</strong></h5>
<h5><strong>(ويركع حين يفرغ من القراءة وهو منتصب) هو المذهب الصحيح. كذا في الخلاصة في الجامع الصغير ويكبر مع الانحطاط. كذا في الهداية قال الطحاوي وهو الصحيح كذا في معراج الدراية فيكون ابتداء تكبيره عند أول الخرور والفراغ عند الاستواء للركوع. كذا في المحيط</strong><strong>۔</strong></h5>
<h5><strong>البحر الرائق شرح كنز الدقائق ومنحة الخالق (2/ 34)</strong> <strong>دار الكتاب الإسلامي،بيروت:</strong></h5>
<h5><strong>(قوله وكره عبثه بثوبه وبدنه) </strong><strong>۔۔۔۔۔۔۔۔۔۔۔ </strong><strong>وأن يترك التسبيحات في الركوع والسجود وأن ينقص من ثلاث تسبيحات في الركوع والسجود وأن يأتي بالأذكار المشروعة في الانتقالات بعد تمام الانتقال وفيه خللان تركها في موضعها وتحصيلها في غير موضعها ذكره في مواضع متفرقة من مكروهات الصلاة</strong><strong>۔</strong></h5>
<h5><strong>مراقي الفلاح شرح نور الإيضاح (ص: 129) المكتبة العصرية:</strong></h5>
<h5><strong>ويكره أن يأتي بالأذكار المشروعة في الانتقال بعد تمام الانتقال لأن فيه خللين تركه في موضع وتحصيله في غيره</strong><strong>۔</strong></h5>
<h5><strong>حاشية الطحطاوي على مراقي الفلاح شرح نور الإيضاح (ص: 351) دار الكتب العلمية بيروت:</strong></h5>
<h5><strong>قوله: ""بعد تمام الإنتقال"" كأن يكبر للركوع مثلا بعد الانتهاء إلى حد الركوع أو يقول سمع الله لمن حمده بعد تمام القيام والسنة أن يكون ابتداء الذكر عند ابتداء الإنتقال وانتهاؤه عند انتهائه وإن خالف ترك السنة قال في الأشباه كل ذكر فات محله لا يؤتى به في غيره</strong><strong>۔</strong></h5>
</h5><p>محمد نعمان خالد</p><p>دارالافتاء جامعۃ الرشیدکراچی</p><p>5/رجب المرجب 1442ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",3948,jameya-tur-rasheed,نماز کا بیان,نماز کےمتفرق مسائل
2021-02-18,https://almuftionline.com/2021/02/18/3947/,نووارد شخص کے لیے قیام کی مقدار,<p>امام رکوع میں ہو تو نووارد شخص کے لیے قیام کی فرض مقدار کیا ہو گی؟مثلا امام رکوع میں ہو اور مقتدی نے تکبیر تحریمہ کہہ کر ہاتھ باندھ لیے، اب کتنی دیر اس کو کھڑا ہونا ہو گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگر امام رکوع میں ہو تو  نووارد شخص کے لیے صرف تکبیرِ تحریمہ قیام کی حالت میں کہنا فرض قیام کی ادائیگی کے لیے کافی ہے، اس کے فوراً بعد وہ رکوع کی تکبیر کہہ کر رکوع میں جاسکتا ہے، قیام کی حالت میں تکبیرِ تحریمہ کہنے کے بعد مزید کھڑا ہونے کی ضرورت نہیں۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (1/ 444) دار الفكر-بيروت:</h5>
<h5>فلو كبر قائما فركع ولم يقف صح لأن ما أتى به القيام إلى أن يبلغ الركوع يكفيه قنية۔</h5>
</h5><p> محمد نعمان خالد</p><p>دارالافتاء جامعۃ الرشیدکراچی</p><p>5/رجب المرجب 1442ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",3947,jameya-tur-rasheed,نماز کا بیان,نماز کےمتفرق مسائل
2021-02-18,https://almuftionline.com/2021/02/18/3908/,عورت کے لئےسر کے مسح کا طریقہ,<p>عورت کو سر کا مسح کرتے ہوئے بالوں سے ہاتھ پیچھے سے آگے لانا مشکل ہوتا ہے۔ ایسی صورت میں سر کے مسح کا صحیح طریقہ کیا ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>سر کے مسح کا صحیح طریقہ یہی ہے کہ دونوں ہتھیلیاں انگلیوں سمیت پیشانی کے بالوں پر رکھ کر پیچھے گدی کی طرف لے جائے اور ہاتھ اٹھائے بغیر کان کا مسح بھی کرلے۔ لہذا ہاتھوں کو دوبارہ آگے کی طرف لانا کوئی ضروری نہیں۔</p><h6 class=""has-text-align-right"">حوالہ جات</h6><h5><h5>قال العلامۃ ابن عابدین رحمہ اللہ تعالی: والأظهر أن يضع كفيه وأصابعه على مقدم رأسه ويمدهما إلى القفا على وجه يستوعب جميع الرأس، ثم يمسح أذنيه بأصبعيه. اهـ. وما قيل من أنه يجافي المسبحتين والإبهامين ليمسح بهما الأذنين والكفين ليمسح بهما جانبي الرأس خشية الاستعمال، فقال في الفتح: لا أصل له في السنة؛ لأن الاستعمال لا يثبت قبل الانفصال، والأذنان من الرأس. (رد المحتار: 1/121)</h5>
<h5>قال العلامۃ الطحطاوي رحمہ اللہ تعالی: وما في الخلاصة وغيرها من أنه يضع على مقدم رأسه من كل يد ثلاثة أصابع ويمسك إبهاميه وسبابتيه ويجافي بطن كفيه، ثم يضع كفيه على جانبي رأسه، ففيه تكلف ومشقة، كما في الخانية، بل قال الكمال: لا أصل له في السنة.(حاشیۃ الطحطاوي: 72)</h5>
</h5><p>صفی ارشد</p><p>دارالافتاء، جامعۃ الرشید، کراچی</p><p>5/رجب/1442</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>صفی ارشد ولد ارشد ممتاز فاروقی
</td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",3908,jameya-tur-rasheed,پاکی کے مسائل,وضوء کی سنتیں،آداب اور مکروہات
2021-02-18,https://almuftionline.com/2021/02/18/3907/,عقائد خراب کرنے والی کتابوں کا حکم,<p>مسئلہ یہ ہے کہ ہماری مسجد میں غیر مسلک والے اپنی کتبِ تفسیر وغیرہ رکھ دیتے ہیں، جن کو پڑھنے سے لوگوں کے عقائد خراب ہونے کا خدشہ ہے۔ اِن کتب کا کیا کرنا چاہیے؟ ظاہر ہے کہ اِن کتب کو اِن کے اصل مالک تک پہنچانا ممکن نہیں ہے۔ تو کیا اِن کتب کو اُن کی ہم مسلک مساجد میں رکھنا چاہیے یا پھر مقدس اوراق میں ڈال دینا چاہیے یا انہیں کسی تحقیقی ادارے میں دے دینا چاہیے؟ براہِ کرم رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>مسجد کمیٹی کی اجازت کے بغیر کوئی بھی کتاب مسجد میں نہیں رکھنی چاہیے۔ نیز مسجد کمیٹی کو اختیار ہے کہ وہ اِس مقصد کے لیے اعلان لگائے اور لوگوں کو پابند کرے۔ خاص طور پر جن کتابوں کو پڑھنے سے عقائد و نظریات خراب ہونے کا اندیشہ ہو، اُن کتابوں کو پڑھنے سے لوگوں کو روکنا چاہیے۔ ایسی کتابوں کے بارے میں بہتر یہ ہے کہ انہیں کہیں دفن کردیا جائے۔ تاہم یہ کتابیں کسی ایسے عالمِ دین کو بھی دی جاسکتی ہیں، جو اِن کتابوں کی غلطیوں کو پہچانتا ہو اور اِن کتابوں کے ذریعے اُس کے گمراہ ہونے کا خطرہ نہ ہو۔</p><h6 class=""has-text-align-right"">حوالہ جات</h6><h5><h5>قال العلامۃ الحصکفي رحمہ اللہ تعالی: الكتب التي لا ينتفع بها يمحى عنها اسم الله وملائكته ورسله، ويحرق الباقي، ولا بأس بأن تلقى في ماء جار، كما هي، أو تدفن وهو أحسن، كما في الأنبياء. (الدر المختار مع رد المحتار: 6/422)</h5>
<h5>قال العلامۃ ابن عابدین رحمہ اللہ تعالی: قوله: (كما في الأنبياء): كذا في غالب النسخ، وفي بعضها، كما في الأشباه. لكن عبارة المجتبى: والدفن أحسن، كما في الأنبياء والأولياء إذا ماتوا، وكذا جميع الكتب إذا بليت وخرجت عن الانتفاع بها. اهـ. يعني أن الدفن ليس فيه إخلال بالتعظيم؛ لأن أفضل الناس يدفنون. (رد المحتار: 6/422)</h5>
<h5>قال جماعۃ من العلماء رحمھم اللہ تعالی: قال الشيخ الإمام صدر الإسلام أبو اليسر: نظرت في الكتب التي صنفها المتقدمون في علم التوحيد، فوجدت بعضها للفلاسفة، مثل إسحاق الكندي والاستقراري وأمثالهما، وذلك كله خارج عن الدين المستقيم زائغ عن الطريق القويم، فلا يجوز النظر في تلك الكتب، ولا يجوز إمساكها، فإنها مشحونة من الشرك والضلال. قال: ووجدت أيضا تصانيف كثيرة في هذا الفن للمعتزلة، مثل عبد الجبار الرازي والجبائي والكعبي والنظام وغيرهم، فلا يجوز إمساك تلك الكتب والنظر فيها كي لا تحدث الشكوك ولا يتمكن الوهن في العقائد. (الفتاوی الھندیۃ: 5/377)</h5>
<h5>وقال أیضا: ومن العلوم المذمومة علوم الفلاسفة، فإنه لا يجوز قراءتها لمن لم يكن متبحرا في العلم وسائر الحجج عليهم وحل شبهاتهم والخروج عن إشكالاتهم.(الفتاوی الھندیۃ: 5/378)</h5>
</h5><p>صفی ارشد</p><p>دارالافتاء، جامعۃ الرشید، کراچی</p><p>5/رجب/ 1442</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>صفی ارشد ولد ارشد ممتاز فاروقی
</td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",3907,jameya-tur-rasheed,ایمان وعقائد,ایمان و عقائد کے متفرق مسائل
2021-02-17,https://almuftionline.com/2021/02/17/6858/,کیا مدعی خود ثالث بن سکتا ہے؟,<p>سوال یہ ہے کہ ایک شخص نے کسی دوسرے شخص پر دعوی کیا، مدعی علیہ اور اس کے ساتھ دیگر لوگوں نے مدعی سے کہا کہ آپ خود ہی فیصلہ کر دیں، سوال یہ ہے کہ کیا مدعی خود فیصلہ کر سکتا ہے؟ اور کیا اس فیصلہ کو ماننا مدعی علیہ پر شرعاً لازم ہو گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>مدعی کے خود ثالث بننے کے جواز یا عدمِ جواز سے متعلق  تصریح فقہائے کرام رحمہم اللہ کے کلام میں کہیں نہیں ملی، البتہ قضاء اور تحکیم کے اصولوں کی روشنی میں معلوم یہ ہوتا ہے کہ مدعی کا خود ثالث بننا درست نہیں اور نہ ہی شرعی اعتبار سے مدعی علیہ پر اس فیصلے کو ماننا واجب ہو گا، کیونکہ مجلة الاحکام العدلیہ میں لکھا ہے کہ اگر کوئی شخص قاضی پر ياقاضی کے اصول وفروع میں سے کسی پرکسی چیز کا دعوی کرے تو ایسی صورت میں قاضی خود فیصلہ نہیں کر سکتا،کیونکہ اس فیصلہ کے ساتھ قاضی کا مفاد متعلق ہے، لہذا  ایسے معاملات میں فریقین کی رضامندی سے بنایا گیا ثالث یا سلطان یا قاضی کا نائب فیصلہ کرے گا اورفقہائے کرام رحمہم اللہ نے لکھا ہے کہ فریقین کے لیے ثالث بھی قاضی کے قائم مقام ہوتا ہےاور اس کے فیصلہ کرنے کی بھی وہی شرطیں ہیں جو قاضی کے لیے ذکر کی گئی ہیں، لہذامدعی کے ثالث بننے کے مسئلہ میں بھی  ثالث کا حکم قاضی کی طرح ہو گا اور اس کا اپنی ذات کے بارے میں از خود فیصلہ کرنا نافذ اور واجب العمل نہیں ہو گا۔</p><p> البتہ ایسی صورت میں اگر مدعی علیہ خود مدعی پر اعتماد کرتے ہوئےیہ کہہ دے کہ آپ خود ہی اس معاملے کا فیصلہ کر دیں تو اس کی شرعی حیثیت فیصلے کی بجائے صلح کی ہو گی اور مدعی پر لازم ہو گا کہ وہ امانت و دیانت اور شرعی اصولوں کی رعایت رکھتے ہوئے جتنا شرعی حق بنتا ہے اس کے مطابق فیصلہ کرے اور ایسی صورت میں مدعی علیہ کو بھی چاہیے کہ وہ دیانت داری کے ساتھ مدعی کا حق ادا کر دے۔</p><h6 class=""has-text-align-right"">حوالہ جات</h6><h5><h5><strong>قره عين الأخيار لتكملة رد المحتار علي الدر المختار (8/ 3)</strong> <strong>دار الفكر للطباعة والنشر والتوزيع، بيروت:</strong></h5>
<h5> وينبغي أن يكون المحكم كالقاضي فيما يجوز به التحكيم بشروطه فإنه شرط كما في الاختيار ونبه عليه الشارح في شرحه عن الملتقى.</h5>
<h5>قال في الشرنبلالية بعد أن ذكر القاضي قال: وينبغي أن يكون المحكم كذلك لانه يلزم الخصم بالحق ويخلصه اهـ.</h5>
<h5>وأقول: قد صدر الامر السلطاني الآن بنفاذ حكم المحكم إذا رفع للحاكم الشرعي وكان موافقا نفذه كما في كتاب القضاء من مجلة الاحكام العدلية.</h5>
<h5><strong>مجلة الأحكام العدلية (ص: 369)</strong> <strong>نور محمد، كارخانه تجارتِ كتب آرام باغ، كراتشي:</strong></h5>
<h5><strong>المادة (1809) إذا كان لأحد دعوى مع قاضي بلدته أو أحد منسوبيه الذين ذكروا في المادة السابقة فإن كان في تلك البلدة قاض غيره تحاكما إليه وإن لم يكن في تلك البلدة قاض غيره ترافعا في حضور حكم نصباه برضاهما , أو في حضور نائب ذلك القاضي إن كان مأذونا بنصب</strong></h5>
<h5><strong>النائب, أو في حضور قاضي البلدة المجاورة لبلدتهم فإن لم يرض الطرفان بإحدى هذه الصور استدعيا مولى من قبل السلطان.</strong></h5>
<h5><strong>درر الحکام شرح مجلة الأحكام (ج:4ص:13) دارالجیل، بیروت:</strong></h5>
<h5><strong>المادة (1535) - (الصلح ثلاثة أقسام، القسم الأول: الصلح عن إقرار، وهو الصلح الواقع على إقرار المدعى عليه، القسم الثاني: الصلح عن إنكار وهو الصلح الواقع على إنكار المدعى عليه، القسم الثالث: الصلح عن سكوت وهو الصلح الواقع على سكوت المدعى عليه بأن لا يقر ولا ينكر) . الصلح يقسم إلى ثلاثة أقسام باعتبار الجواب الذي يجيبه المدعى عليه عند عقد الصلح. لأن الخصم في وقت الدعوى إما أن يسكت، أو أن يتكلم مجيبا، وهذا التكلم لا يخلو من أن يكون نفيا، أو إثباتا، ولذلك فالإثبات هو القسم الأول والنفي هو القسم الثاني، والسكوت هو القسم الثالث. ويخرج بعبارة "" أن يتكلم مجيبا "" التكلم بالألفاظ التي لا تعلق لها بالدعوى (تكملة رد المحتار)</strong></h5>
</h5><p>محمد نعمان خالد</p><p>دارالافتاء جامعۃ الرشیدکراچی</p><p>15/رجب المرجب 1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",6858,jameya-tur-rasheed,دعوی گواہی کے مسائل,متفرّق مسائل
2021-02-17,https://almuftionline.com/2021/02/17/4756/,عدالت کی جانب سے یکطرفہ طور پر جاری کی گئی خلع کی ڈگری کا حکم,<p>گزارش ہے کہ میں تنویر احمد ولد شبیر احمد ہوں،میری شادی تیرہ سال پہلے انعم تنویر ولد سید ظفر احمد سے ہوئی،شروع کے چھ ماہ گھریلو ناچاقی کی وجہ سے مجھے الگ گھر لینا پڑا،اولاد نہ ہونے کی وجہ سے بیوی کا علاج کرایا تو پتہ چلا کہ بیوی ماں نہیں بن سکتی،میری بیوی کے بھائی نے اپنا بچہ جو ایک دن کا تھا ہمیں دے دیا جو اس وقت سات سال کا ہے،میں بیوی اور بچے کی ہر ضرورت بھرپور طریقے سے اداء کرنے کی کوشش کرتا رہا اور بیوی کو ماہانہ خرچہ بھی دیتا تھا،بیوی اور بچے سے مجھے بہت پیار تھا۔</p><p>مگر پچھلے چھ ماہ سے بیوی کا رویہ اچھا نہیں ہے،ایک دن بیوی لڑ جھگڑ کر میکے چلی گئی اور کچھ عرصے بعد مجھے بتایا کہ میں نے کورٹ سے خلع لی ہے اور مفتی سے فتوی بھی لیا ہے،مجھے اس بات کا علم نہیں تھا،جبکہ میں ایسا بالکل بھی نہیں چاہتا،لیکن وہ کورٹ کے پیپر اور طلاق نامہ پر زبردستی میرے دستخط لینا چاہتی ہے،میں نے اس سے کہا جب تم کورٹ سے خلع لے لی ہے اور مفتی سے فتوی بھی لے لیا ہے تو پھر میرے دستخط کی تو کوئی حیثیت نہیں رہی۔</p><p>اب آپ سے سوال یہ ہے کہ کیا کورٹ سے خلع لینے کے بعد اب بھی میرے دستخط کی ضرورت ہے اور ان حالات میں بچہ کس کے پاس ہوگا،قرآن و سنت کی روشنی میں راہنمائی فرمائیں۔</p><p>تنقیح:</p><p>سائل سے معلوم ہواہے کہ وہ بیوی کے تمام حقوق کی ادائیگی کرتا رہا ہے،البتہ کچھ دنوں سے وہ اعصابی کمزوری کا شکار ہے،جس کی وجہ سے سیکس کے حوالے سے کچھ کمزوری پیدا ہوئی تھی،لیکن بالکل ناکارہ نہیں تھااور اس کی وجہ اس کے آنتوں میں زخم کا ہونا ہے،لیکن شروع میں مرض کی تشخیص نہ ہونے کی وجہ سے دواؤں سے کوئی افاقہ نہیں ہورہا تھا اور اب تشخیص ہونے کے بعد بہتری آرہی ہے۔</p><p>نیز بچے نہ ہونے کی وجہ بیوی میں تھی کہ شادی سے پہلے اس کی رسولی کا آپریشن ہوا تھا اور ڈاکٹروں نے اس کی بچہ دانی نکال لی تھی،لیکن شادی سےپہلے لڑکی والوں نے اس عیب کا لڑکے کو بتایا نہیں،بعد میں جب بچے نہیں ہوئے تو اس حوالے سے علاج کی غرض سے جانے پر یہ انکشاف ہوا۔</p><p>سوال میں جس فتوی کا حوالہ دیا گیا ہے اس کے حوالے سے سائل کا کہنا تھا کہ کئی دفعہ مطالبے کے باوجود بیوی نے وہ فتوی دکھایا نہیں،بلکہ صرف زبانی کلامی دعوے کرتی رہی ہے۔</p><p>بچے کے حوالے سے سائل کا کہنا تھا کہ وہ ایک دن کا تھا جب اسے ان میاں بیوی نے گود لیا تھا،اب وہ سات سال کا ہے،اس دوران اس نے اپنے حقیقی بیٹے کی طرح اس کے سارے اخراجات برداشت کیے،بچہ بھی اس سے والد کی طرح محبت کرتا ہے،لیکن اب بیوی اسے اپنے ساتھ لے گئی ہے اور شوہر کو اس سے ملنے بھی نہیں دیتی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگر استفتاء میں ذکر کی گئی تفصیل حقیقت پر مبنی ہے اور عورت نے بلا کسی معقول عذر کے عدالت سے خلع کی درخواست کی ہے،جس پر عدالت نے حقیقی صورت حال کی تفتیش کیے بغیر یکطرفہ طور پربلاعوض خلع کی ڈگری جاری کردی ہے تو شریعت میں ایسی ڈگری کا کوئی اعتبار نہیں ہے،کیونکہ خلع کے لیے شوہر کی رضامندی شرط ہے اور فسخِ نکاح کے لیے کسی شرعی معقول عذر کا ہونا،چونکہ مذکورہ صورت میں نہ شوہرخلع دینے پر رضامندہے اور نہ ہی فسخِ نکاح کا کوئی معقول سبب موجودہے،اس لیےآپ دونوں میاں بیوی کا نکاح ختم نہیں ہوا اور بدستور وہ عورت آپ کے نکاح میں ہے اور جب تک آپ خلع کے کاغذات پر دستخط نہیں کریں گے یا اسے طلاق نہیں دیں گے وہ آپ کے نکاح میں رہے گی۔</p><p>آپ کی بیوی  پر لازم ہے کہ وہ اپنے اس اقدام پر توبہ واستغفار کرے،کیونکہ احادیث مبارکہ میں بلاضرورت اس  طرح طلاق کے مطالبے پرسخت وعیدیں آئی ہیں،چنانچہ ایسی عورتوں کو منافق قرار دیا گیا ہے اور ایک روایت میں آتا ہے کہ جس عورت نے بغیر کسی وجہ کے اپنے شوہر سے طلاق مانگی اس پرجنت کی خوشبو بھی حرام ہوگی۔</p><p>جہاں تک بات ہے بچے کی تو چونکہ وہ بیوی کے بھائی نے اسے دیا ہے،اس لیے بچہ اسی کے پاس رہے گا،البتہ بیوی کے لیے آپ کی اس سےملاقات میں رکاوٹ ڈالنا اخلاقی طور پردرست نہیں۔</p><h6 class=""has-text-align-right"">حوالہ جات</h6><h5><h5>""صحيح البخاري ""(7/ 47):</h5>
<h5>""عن عكرمة، عن ابن عباس رضي ﷲ عنهما، قال: جاءت امرأة ثابت بن قيس بن شماس إلى النبي صلى ﷲ عليه وسلم، فقالت: يا رسول ﷲ<span dir=""LTR"">!</span>ما أنقم على ثابت في دين ولا خلق، إلا أني أخاف الكفر، فقال رسول ﷲ صلى ﷲ عليه وسلم: «فتردين عليه حديقته؟» فقالت: نعم، فردت عليه، وأمره ففارقها"".</h5>
<h5>""الدر المختار "" (3/ 439):</h5>
<h5>"" الخلع (هو) لغة الإزالة، واستعمل في إزالة الزوجية بالضم وفي غيره بالفتح. وشرعا كما في البحر (إزالة ملك النكاح) خرج به الخلع في النكاح الفاسد وبعد البينونة والردة فإنه لغو كما في الفصول  (المتوقفة على قبولها) خرج ما لو قال: خلعتك - ناويا الطلاق - فإنه يقع بائنا غير مسقط للحقوق لعدم توقفه عليه، بخلاف خالعتك بلفظ المفاعلة، أو "" اختلعي "" بالأمر ولم يسم شيئا فقبلت فإنه خلع مسقط، حتى لو كانت قبضت البدل ردته خانية. (بلفظ الخلع) خرج الطلاق على مال فإنه غير مسقط فتح، وزاد قوله (أو ما في معناه) ليدخل لفظ المبارأة فإنه مسقط كما سيجيء"".</h5>
<h5>""المبسوط للسرخسي"" (6/ 173):</h5>
<h5>""والخلع جائز عند السلطان وغيره؛ لأنه عقد يعتمد التراضي كسائر العقود، وهو بمنزلة الطلاق بعوض، وللزوج ولاية إيقاع الطلاق، ولها ولاية التزام العوض، فلا معنى لاشتراط حضرة السلطان في هذا العقد"".</h5>
<h5>""سنن الترمذي "" (3/ 485):</h5>
<h5> ""عن ثوبان، أن رسول ﷲ صلى ﷲ عليه وسلم قال: «أيما امرأة سألت زوجها طلاقا من غير بأس فحرام عليها رائحة الجنة»: «هذا حديث حسن»"".</h5>
<h5>""سنن الترمذي "" (3/ 484):</h5>
<h5><span dir=""RTL""> ""عن ثوبان، عن النبي صلى ﷲ عليه وسلم قال: «المختلعات هن المنافقات»"".</span></h5>
</h5><p>محمد طارق</p><p>دارالافتاءجامعۃالرشید</p><p>04<span dir=""LTR"">/</span>رجب1442ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق صاحب</td><td><h3>مفتیان</h3></td><td> آفتاب احمد صاحب    / سعید احمد حسن صاحب</td></tr></tbody></table></figure>",4756,jameya-tur-rasheed,طلاق کے احکام,خلع اور اس کے احکام
2021-02-17,https://almuftionline.com/2021/02/17/4738/,شوہر کو طلاق کے حق سے دستبردار کرنا,<p>شادی کے سات سال بعد نکاح نامہ کی دستاویز کے علاوہ عدالت کے کاغذ پر یا سادے کاغذ پر شوہر طلاق دینے کے حق سے دستبردار ہوجائے اور اس کی کچھ مدت بعد پھر طلاق کے الفاظ تین بار بول دے تو کیا طلاق ہوجائے گی؟</p><p>اسی طرح شوہر کے طلاق کے حق سے دستبردار ہونے کے بعد بیوی شوہر سے خلع لے سکتی ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>نکاح کا مقصد تاحیات اس مقدس اور پاکیزہ رشتے کو برقرار رکھ کر زندگی گزارنا اور نسل انسانی کو بڑھانا ہے،لہذا نکاح کے وقت یا اس کے بعد ایسی شرائط تو لگائی جاسکتی ہیں جو مقاصدِ نکاح سے مناسبت رکھتی ہوں،مثلا بیوی کے ساتھ حسن سلوک کرے گا،اس کا نان نفقہ بر وقت دے گا،اس کے حقوق کا خیال رکھے گا،یا یہ کہ اسے طلاق نہیں دے گا وغیرہ ،لیکن شوہر کو اس طور پر طلاق کے حق سے دستبردار نہیں کیا جاسکتا کہ اس کے بعد اسے طلاق دینے کا حق ہی حاصل نہ رہے،کیونکہ شریعت نے بوقتِ ضرورت شوہر کو طلاق کا اختیار دیا ہے،جسے کوئی سلب نہیں کرسکتا،اگرچہ حتی الامکان اس سے بچنے کی ترغیب دی ہے،لہذا طلاق کے حق سے دستبردار ہونے کے بعد بھی شوہر کی طلاق واقع ہوگی اور بوقت ضرورت بیوی اس سے خلع بھی لے سکتی ہے۔</p><h6 class=""has-text-align-right"">حوالہ جات</h6><h5><h5>""شرح النووي على مسلم"" (9/ 201):</h5>
<h5>""قوله صلى ﷲ عليه وسلم (إن أحق الشروط أن يوفى به ما استحللتم به الفروج) قال الشافعي وأكثر العلماء<span dir=""LTR"">:</span> إن هذا محمول على شروط لا تنافي مقتضى النكاح بل تكون من مقتضياته ومقاصده كاشتراط العشرة بالمعروف والإنفاق عليها وكسوتها وسكناها بالمعروف وأنه لا يقصر في شيء من حقوقها ويقسم لها كغيرها وأنها لا تخرج من بيته إلا بإذنه ولا تنشز عليه ولا تصوم تطوعا بغير إذنه ولا تأذن في بيته إلا بإذنه ولا تتصرف في متاعه إلا برضاه ونحو ذلك وأما شرط يخالف مقتضاه كشرط أن لا يقسم لها ولا يتسرى عليها ولا ينفق عليها ولا يسافر بها ونحو ذلك فلا يجب الوفاء به بل يلغو الشرط ويصح النكاح بمهر المثل لقوله صلى ﷲ عليه وسلم كل شرط ليس في كتابﷲ فهو باطل"".</h5>
<h5>""الدر المختار "" (5/ 249):</h5>
<h5>""(وما) يصح و (لا يبطل بالشرط الفاسد) لعدم المعاوضة المالية سبعة وعشرون ما عده المصنف تبعا للعيني وزدت ثمانية (القرض والهبة والصدقة والنكاح.....</h5>
<h5>قال ابن عابدین رحمہ اللہ :"" (قوله والنكاح) كتزوجتك على أن لا يكون لك مهر فيصح النكاح ويبطل الشرط ويجب مهر المثل، ومن هذا القبيل ما في الخانية تزوجتك على أني بالخيار يجوز النكاح ولا يصح الخيار"".</h5>
</h5><p>محمد طارق</p><p>دارالافتاءجامعۃالرشید</p><p>04<span dir=""LTR"">/</span>رجب1442ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق صاحب</td><td><h3>مفتیان</h3></td><td> آفتاب احمد صاحب    / سعید احمد حسن صاحب</td></tr></tbody></table></figure>",4738,jameya-tur-rasheed,طلاق کے احکام,عدت کا بیان
