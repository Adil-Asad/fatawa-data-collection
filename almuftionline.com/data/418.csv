issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-11-05,https://almuftionline.com/2022/11/05/8009/,دوسرے کے نام  مکان  خرید نے سے  ملکیت کاحکم,<p>عرض  یہ ہے کہ  میں نے 1992 میں ایک مکان خریدا   جس کو   اپنے  اور میرے  بھائی  کے نام رجسٹرڈ  کروایا ،اس  مکان  کی پوری  رقم میں  نے ادا کی  اس  میں چھوٹے  بھائی  کا کوئی  اختیار نہیں تھا ، اس کا  صرف  رہائشی  اختیار تھا ،کچھ عرصے  کے بعد اوپر کا پوریشن  بنانے  کی ضرورت  پیش آئی  تو اس کے بنانے  میں  چھوٹے بھائی کے تین لاکھ  اور  میرے ڈھائی لاکھ لگے۔  چھوٹے  بھائی سے  جو تین  لاکھ  لئے  وہ صرف ساتھ رہنے کی  نیت سے لئے ،اور کوئی بات نہیں  کی ،چھوٹے  بھائی کا انتقال  2002 کو ہوگیا  ،اب ان کی اولاد  بڑی ہوگئی  وہ  مجھ سے  مکان میں  حصے کا مطالبہ  کر رہی  ہے ،خریداری  کے وقت  مکان  صرف نیچے بنا  ہواتھا   بعد میں   اوپر بنایا ۔اوپر  کے حصے  میں  میری رہائش  ہے،اور نیچے کے حصے میں  بھائی کے  بچے رہتے  ہیں ۔</p><p>﴿نوٹ ؛ سائل سے  فون  پر  سوال  ہوا کہ   آپ  نے چھوٹے  بھائی  کانام  رجسٹری  میں کس نیت  سے ڈالااور اوپر  کی منزل کی تعمیر  میں بھائی کی رقم کوکس نیت سے لگایا ؟تو ان کی طرف سے جواب   آیا کہ ہم  کو ئٹہ  سے  کراچی  منتقل  ہوئے  سب  بھائیوں  نے  الگ الگ پلاٹ  خرید لیا  ،  چھوٹے  بھائی  نے نہیں خرید ا  تھا ،تو  میں  نے اس نیت سے  اس کا نام  شامل  کیا   کہ ہم دونوں  اس  مکان میں  رہائش  اختیار  کریں گے۔﴾</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>سوال  کی تحریر   اور آپ کی زبانی  بیان سے اندازہ ہوا کہ آپ  کا  مقصد  اپنے  چھوٹے  بھائی  کو  اس مکان  میں  حصہ دینا تھا ،اسی  وجہ سے آپ  نے  چھوٹے بھائی سے  تعمیر مکان کےلئے بلا کسی  شرط کے  رقم  بھی لی  ہے ، اوراس کےبعد اتنے  عرصےتک   بلا  کسی  کرایہ  کے بھائی  کو اور ان کے  انتقال کے بعد  ان کی اولاد کو اس  مکان   میں ر کھا  ہواہے ،ان تمام  وجوہا ت کی بناء   پرآپ کے ذمے  لازم ہےکہ آپ  اپنے  مرحوم  چھوٹے  بھائی کی  اولا  د  کو مکان  میں ان کا  جائز  حق  دیدیں۔ یہ  کام اپنی زندگی  میں  کرلیں  تاکہ  بعد میں آپ  کی اولاد  کوئی  مشکل  پیدا  نہ کریں ۔</p><h6 class=""has-text-align-right"">حوالہ جات</h6><h5><h5>....</h5>
</h5><p>             احسان اللہ شائق عفا اللہ عنہ    </p><p>       دارالافتاء جامعة الرشید     کراچی</p><p>۷ ربیع  الثانی  ١۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8009,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2022-11-05,https://almuftionline.com/2022/11/05/8010/,کپڑوں  کاپر  زکوة کاحکم,<p>ایک  طلاق  یافتہ عورت  کے تین بچے  ہیں ،بڑی  بیٹی نویں کلاس  میں پڑتی  ہے،اس عورت کے  باپ کی جائداد   ہے  جو ابھی تک تقسیم نہیں ہوئی ،اس جائداد  میں  سے اسے ماہانہ  15000ہزار   ملتاہے ،اور بچوں کے  والد کی  طرف  سے بچوں  کو  ماہانہ 12000 ملتا ہے ،وہ کبھی دیتا ہے  اورکبھی نہیں ،اب اس عورت  نے بچوں  کو   خرچہ دلانے کے لئے  کپڑوں کا کاروبار شروع   کیا ہے ،جس میں   لوگوں پر تقریبا دوڈھائی  لاکھ  کا قرض ہے ،جو کپڑوں کی مد میں واپسی کا   ہے ،جوگ   قرضہ صحیح   واپس نہیں کرتے ،اب اس عورت کے پاس   دوڈھائی لاکھ  کا کپڑا  بیچنے کے  لئے  ہے ،اب  سوال یہ ہے کہ  اس  کا  جو  مال کپڑوں کی   حالت  میں  موجود ہے، اس کی زکوة ادا  کرے گی یا نہیں ؟ جبکہ اس کے گھر کا خرچہ   بڑی مشکل سے چلتا  ہے ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>جس شخص کی ملکیت   میں   بقدر نصاب  مال ہو ﴿ یعنی   سونا  چاندی ،تجارت کی  نیت   سے خریدا  ہو  ا مال  ،ان سب کی  مجموعی قیمت  لگاکراس مجموعہ  میں   نقدی  شامل کی جائے  ، تو اگر سب کی مجموعی  مالیت ساڑھے  باون   تولے  چاندی  کی  قیمت  کے برابر یا اس  سے زیادہ  ہو﴾تو اس پر  زکوة  فرض  ہوجاتی ،جس دن  بقدر نصاب مال  ملک  میں آیا   ہےاس تاریخ  کو یا درکھنا  لازم ہے ،آیندہ  سال  بٕعینہ  اسی متعین  تاریخ  میں اگر نصاب برقرار  رہا  تو  زکوة  کی ادائیگی  لازم ہے ۔</p><p>لہذا  مسئولہ صورت میں اس عورت  پر  لازم  ہے کہ سالانہ  بنیاد  پر  اپنی ملک میں  موجودتجارتی مال اور سونا چاندی کی  قیمت  لگائے،اور اس میں نقدی  شامل کرے، پھراس  مجموعہ  میں سے  اپنے ذمے  واجب  الادا قرض  منہا  کرے ،اس کے بعد  جو رقم باقی بچے  اس کی زکوة   ڈھائی فیصد  کے حساب سے ادا کرے  ۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (2/ 259)</h5>
<h5><span dir=""RTL"">﴿</span><span dir=""RTL"">وسببه) أي سبب افتراضها (ملك نصاب حولي) نسبة للحول لحولانه عليه (تام) بالرفع صفة ملك، (فارغ عن دين له مطالب من جهة العباد) (و) فارغ (عن حاجته الأصلية)  نام ولو تقديرا)</span></h5>
</h5><p>احسان اللہ شائق عفا اللہ عنہ    </p><p>       دارالافتاء جامعة الرشید     کراچی</p><p>۸ ربیوالثانی  ١۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8010,jameya-tur-rasheed,زکوة کابیان,زکوة کے جدید اور متفرق مسائل کا بیان
2022-11-03,https://almuftionline.com/2022/11/03/8016/,اسٹارکلکس(starclicks)ویب سائٹ پر اشتہارات دیکھنے کا حکم,"<p>ایک انگریزی ویب سائٹ ہے جس کا نام <a href=""http://www.starclicks.com""><span dir=""LTR"">www.starclicks.com</span></a>  ہے،اس میں دو طریقے سے کام ہوتا ہے۔</p><p>طریقہ نمبر (۱):سب سے  پہلے اس میں کچھ پیسے انویسٹ کرکے پیکج <span dir=""LTR"">upgrade </span>کیا جاتا ہے، اس کے بعد روزانہ  کےکچھ اشتہارات  ملتے ہیں، ان اشتہارات کو دیکھنا ہوتا ہے جب اشتہارات دیکھ لیتے ہیں تو پھر جتنے اشتہارات دیکھے ہوتے ہیں ان کے ہمیں پیسے ملتے ہیں ،روزانہ اسی طرح کام کرنا ہوتا ہے،جو اشتہارات ہم دیکھتے ہیں ان میں ٹوٹل معلومات ہوتی ہیں ،ان میں میوزک،ویڈیو اور کوئی بے ہودہ تصویر نہیں ہوتی۔</p><p>طریقہ نمبر(۲):دوسرا طریقہ یہ ہے کہ کام اسی طرح کرنا ہوتا ہے مگر اس میں پیسے انویسٹ نہیں کرنے پڑتے، پیکج نہیں لگانا پڑتا،اس میں روزانہ کچھ اشتہارات دیکھنے ہوتے ہیں اور پھر اس کے ہمیں پیسے ملتے ہیں،ان اشتہارات میں بھی کوئی بے ہودہ تصویر،میوزک اور ویڈیو نہیں ہوتی،کیا اس کی کمائی حلال ہے یا حرام؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>واضح رہے کہ اشتہارات دیکھنے کا کام اجارہ (ملازمت) کا فعل ہے،جس میں اشتہار دیکھنے والے کو اشتہار دیکھنے کی اجرت دی جاتی ہے،یہ کوئی ایسی منفعت نہیں جو اصلاً مقصود ہو اور شرعاً اس کی اجرت لی جا سکے، اس کے برعکس یہ کام جعل سازی کے لیے اکثر استعمال ہوتا ہے، مثلاً کمپنیاں اشتہار بازی (Advertisement) اس لیے  کرتی ہیں کہ ان کی مصنوعات کی فروخت میں اضافہ ہو سکے،  جبکہ یہاں کسی کمپنی کو یہ ظاہر کیا جاتا ہے کہ اس کی پراڈکٹ یا ایپلیکیشن تک اتنے لوگوں کی رسائی ہے حالانکہ وہ لوگ اپنے معاوضے کے لیے اشتہار دیکھ رہے ہوتے ہیں،اسی طرح سوال میں ذکر کردہ پہلے طریقے کے مطابق اشتہارات دیکھنے کے کام کے لیے پیکج خریدا جاتا ہے جو حقیقتاً اجارے (ملازمت) کے حق کو خریدنا ہے، یہ حق مجرد کی بیع ہے یعنی بلا کسی عوض ادائیگی کی ایک صورت ہے اور اکل بالباطل اور رشوت کے زمرے میں آتی ہے، یہ جائز نہیں  ہے اور اس لیے اس سے اجتناب لازم ہے۔لہٰذا مذکورہ تفصیل کی روشنی میں اشتہارات کے پیکجز خریدکر یا  پیکج خریدے بغیر اجرت حاصل کرنے کے لیے اشتہارات دیکھنا جائز نہیں ہےاور اس کی آمدن  بھی شرعاً درست نہیں ہے۔</p><h6 class=""has-text-align-right"">حوالہ جات</h6><h5><h5>ومقتضى هذين التعريفين أن المال مقصور على الأعيان المادية، فلا يشمل المنافع والحقوق المجردة، ولذلك صرح الفقهاء الحنفية بعدم جواز بيع المنافع والحقوق المجردة، وقد صرحوا بأن بيع حق التعلي لا يجوز.</h5>
<h5>(مجلة مجمع الفقه الإسلامي، مقالة الشيخ محمد تقي العثماني، 5/1931)</h5>
<h5>قال الحصكفي ؒ: ""وشرعا (تمليك نفع) مقصود من العين (بعوض) حتى لو استأجر ثيابا أو أواني ليتجمل بها أو دابة ليجنبها بين يديه أو دارا لا ليسكنها أو عبدا أو دراهم أو غير ذلك لا ليستعمله بل ليظن الناس أنه له فالإجارة فاسدة في الكل، ولا أجر له لأنها منفعة غير مقصودة من العين بزازية.""</h5>
<h5>علق عليه ابن عابدين ؒ: ""(قوله مقصود من العين) أي في الشرع ونظر العقلاء، بخلاف ما سيذكره فإنه وإن كان مقصودا للمستأجر لكنه لا نفع فيه وليس من المقاصد الشرعية، وشمل ما يقصد ولو لغيره لما سيأتي عن البحر من جواز استئجار الأرض مقيلا ومراحا، فإن مقصوده الاستئجار للزراعة مثلا، ويذكر ذلك حيلة للزومها إذا لم يمكن زرعها تأمل.""</h5>
<h5>(الدر المختار و حاشية ابن عابدين، 6/4، ط: دار الفكر)</h5>
</h5><p>محمد حمزہ سلیمان</p><p>دارالافتا ء،جامعۃالرشید ،کراچی</p><p>07/ربیع الثانی/1444ہجری</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد حمزہ سلیمان بن محمد سلیمان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8016,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2022-11-02,https://almuftionline.com/2022/11/02/10140/,عدالتی کا غذات کےذریعہ زمین خریدنےکادعوی,<p>کیا فرماتے ہیں مفتیان دین و متین  اس مسئلے کے بارے میں کہ  محمد دین نے نصیر  سے 2004میں رقبہ زرعی زمین قانونی دستاویز گواہوں سمیت  400000 رقم جمع کروائی   اور وقت مقرر پر گواہوں کے سامنے رقم اداکردی  اور نصیرنے ایک رقبہ زمین کا مکمل قبضہ دیا، محمد دین نےاسی خریدی ہوئی  زمین پر مسجد ومدرسہ وگھر تیارکروایا اور دینی تعلیم کے ساتھ جمعہ، نماز عیدین ،جنازہ اوراسلامی تعلیم شروع کی اوردستور العمل ایکٹ 860 کے تحت رجسٹر بھی کروادیا مگر کھاتہ نہیں رکھوایا(یعنی زمین اپنے نام منتقل نہیں کروایا )  دوسال بعد محمد بچل(دوسرے شخص ) نے 2006 میں ( سروے نمبر 70  تحصیل وضلع) دوسال بعد وہ زمین جو محمد دین نےاصل  مالک (نصیر)سےخریدی تھی اسکے   دستاویز بنوا کر عدالت میں دعوی  داخل کیا  اور قبضہ  طلب کیا ،بالآخر 2009  میں محمد بچل  نے عدالت سے ڈگری لیکر پیسے عدالت کے ناظر کےپاس جمع کرکے اب قبضہ لینے کےلیے عدالت میں پٹیشن داخل کی ہوئی ہے کہ مسجد و مدرسہ غیر قانونی قبضہ کیا ہوا ہے،اس میں نماز پڑھنا چندہ دینا، بچے پڑھانا یا  دیگر عبادات ناجائز اور حرام ہیں، حالانکہ اسکے دستاویز سے دوسال قبل مسجد ومدرسہ تعمیر شدہ ہے اور مالک زمین(نصیر) کی مملوکہ زمین ہےقانونی اور شرعی طور اسکی ملکیت ہے، اپنی رضا اور  خوشی سے مسجد ومدرسہ میں چندہ وغیرہ  بھی دیتا ہے اور وہ کھاتا دینے کےلیے رضامند ہے۔</p><p>جواب طلب سوال یہ ہے کہ کیا یہ ملکیت شرعی طور پر پہلے خریدار محمدالدین  کی ہے یا دو سال بعدزمین عدالت سے ڈگری حاصل کرنے والے محمد بچل کی ہے    ؟ مفصل جواب عنایت فرماکر ممنون فرمائے، فجزاک اللہ خیرا</p><p><strong>تنقیح:</strong>سائل نےوضاحت کی ہےکہ یہ زمین نصیرکی ذاتی تھی، محمدبچل نصیرخان کاپڑوسی ہے،محمدنصیرنےجب اپنی زمین بیچنےکاارادہ کیاتوپہلےمحمدبچل کوبتایاتھاکہ میں زمین بیچ رہاہوں،تومحمدبچل نےاس وقت خریدنےسےانکارکردیا،تونصیرنےوہ  زمین محمددین کو بیچ دی ،بعدمیں 2006میں محمدبچل نےکورٹ میں جاکر یہ زمین خریدنےکی درخواست دی اورنصیرکوکہاکہ یہ زمین میں نےخریدلی ہے،جبکہ نصیروہ زمین محمددین کوبیچ چکاہےاورپیسےلےکرقبضہ بھی دےچکاہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>سائل کی وضاحت کےمطابق چونکہ زمین نصیرکی ذاتی ملکیت تھی اوراس نےاپنی ذاتی زمین محمددین کو بیچی اور محمددین نےپیسےدےکرزمین پرقبضہ بھی کرلیاتویہ بیع شرعامکمل ہوگئی ہے،اس کےبعدمحمددین کااس جگہ مسجدمدرسہ یاگھربناناوغیرہ شرعاسب جائزہے،اپنی ذاتی زمین میں مالک کومکمل اختیارہوتاہے،لہذاموجودہ صورت میں یہ جگہ محمددین ہی  ہوگی۔</p><p>ایک دفعہ چونکہ بیع مکمل ہوچکی ہے،لہذا اس کےبعدمحمدبچل کااس زمین کونصیرسےخریدنااور عدالت کےذریعہ جعلی  کاغذات بنواکرملکیت کی ڈگری حاصل کرناشرعاغصب اورناجائزقبضہ شمارہوگا،جوکہ حرام ہے،ناجائزقبضہ پرقرآن وحدیث میں بہت سخت وعیدیں واردہوئی ہیں،اس لیےموجودہ صورت میں محمدبچل کادعوی درست نہیں،شرعااس طرح کی بیع معتبرنہیں ہوگی،اورخلاف  شریعت کاغذات  بنواکرڈگری لینےکابھی شرعااعتبارنہیں ہوگا۔</p><h6 class=""has-text-align-right"">حوالہ جات</h6><h5><h5><strong>""صحيح البخاري"" 6 / 2710:</strong></h5>
<h5> عن أبي وائل عن عبد الله رضي الله عنه قال  : قال رسول الله صلى الله عليه و سلم ( من اقتطع مال امرئ مسلم بيمين كاذبة لقي الله وهو عليه غضبان ) قال عبد الله ثم قرأ رسول الله صلى الله عليه و سلم مصداقة من كتاب الله جل ذكره { إن الذين يشترون بعهد الله وأيمانهم ثمنا قليلا أولئك لا خلاق لهم في الآخرة ولا يكلمهم الله } . الآية</h5>
<h5><strong>""سنن ابن ماجه"" 2 / 778:</strong></h5>
<h5>عن عبد الله بن مسعود قال قال رسول الله صلى الله عليه و سلم <strong>:</strong>من حلف على يمين وهو فيها فاجر يقتطع بها مال امرئ مسلم لقي الله وهو عليه غضبان )</h5>
<h5><strong>""صحيح مسلم للنيسابوري""5 /  58:</strong></h5>
<h5>حدثنا أبو بكر بن أبى شيبة حدثنا يحيى بن زكرياء بن أبى زائدة عن هشام عن أبيه عن سعيد بن زيد قال سمعت النبى -صلى الله عليه وسلم- يقول « من أخذ شبرا من الأرض ظلما فإنه يطوقه يوم القيامة من سبع أرضين »۔</h5>
</h5><p>محمدبن عبدالرحیم</p><p>دارلافتاء جامعۃ الرشیدکراچی</p><p>05<span dir=""LTR"">/</span>ربیع الثانی  1444ھج</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10140,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2022-11-02,https://almuftionline.com/2022/11/02/8022/,مکان پر بھائیوں کا دعوی,"<p>السلام علیکم ورحمۃ اللہ وبرکاتہ!نہایت ادب سے عرض ہے کہ میرے والد محترم اپنے والد اور اپنے دو بڑے بھائیوں کے ساتھ ضلع ٹانک میں رہائش پذیر تھے۔میرے داد کوئی کام کاج نہیں کرتے تھے ۔ اور دوانکل اینٹوں کے بھٹوں پر مزدوری کرتے تھے ۔ اور میرے والد صاحب درزی کا کام سیکھ کرٹیلر ماسٹر کا کام کرتے تھے ۔ میرے داد کی کوئی جائیداد ، مال مویشی ، نقدی ، سامان نہیں تھا۔ اس وقت میرے والد پر کافی قرض تھا۔اور میرے دونوں انکل نے اسے ادا کرنے سے انکار کر دیا تھا۔ پھر میرے والد محترم اپنے گھر سے ناراض ہو کر علیحدگی اختیار کر کے ضلع ژوب بلوچستان میں آ کر آباد ہو گئے ۔ وہاں اللہ تعالی کے رحم وکرم سے کاروبار میں برکت ہوئی اور محکمہ پولیس میں ٹیلر ماسٹر کی نوکری بھی لگ گئی۔ کاروبارونوکری سے میرے والد صاحب نے اپنا قرض اتارا ۔ اس کے بعد میرے والد صاحب نے اپنی ہی کمائی سے ایک مکان ضلع ٹانک میں قسط پرخریدا۔ اپنے بھائیوں کو وہاں صرف رہائش کے لئے دیا۔ پانچ سال بعد دوسرا مکان ضلع ٹانک میں خریدا ۔ اور اپنےبھائیوں کو صرف رہائش کے لئے دیا۔ اور دوسرا مکان کرایہ پر دے دیا۔ بعد میں کچھ سال بعد ایک پلاٹ بھی وہاں خریدا۔ چونکہ میرے والدصاحب بمعہ فیملی ضلع ژوب میں سرکاری مکان میں رہائش پذیر تھے۔ میرے والد محترم صاحب نے اپنی زندگی میں اپنے بھائیوں کےساتھ کافی بار مالی معاونت کی۔ان کے قرض اتارے۔اور سن 2004ء میں بقضاۓ الہی وفات پا گئے۔ میرا ایک چچا اس ٹائم سے اس مکان میں رہائش پذیر ہے۔ اور ہمیں تنگ کر رہا ہے کہ یہ مکان 10 مرلے مجھے دے دو . اس کے بعد میرے دونوں چاچوں نے ہمارےساتھ کوئی تعلق نہیں رکھا۔ نہ ہی کوئی مالی و جانی مدد کی ۔ ہم چار بہن بھائی یتیم رہ گئے تھے ۔ جن کو میری والدہ محترمہ نے خود کفالت کی ۔</p><p>ا۔ اب میرے ایک چچامحمد نواز کہہ رہا ہے کہ ہم بھائی ایک ساتھ تھے ۔ اس کی جائیداد میں میرا حصہ ہے،میرےساتھ تقسیم کرو،جبکہ جائیداد میرے والد صاحب نے اپنے پیسوں سے خریدی ہے،کسی بھی بھائی کا ایک روپیہ بھی نہیں ہے۔اور نہ ہی یہ جائیدادوراثتی ہے۔ مکان، جائیداد میرے والد صاحب نے خریدے ہیں،اپنی کمائی سے ۔ کیا اس مکان میں اسکا حصہ بنتا ہے یا نہیں ؟ اس کے بارے میں شرعی رہنمائی چاہئے ۔ <span dir=""LTR"">)</span>مکان</p><p>/جائیداد کا انتقال میرے والد صاحب کے نام پرہے<span dir=""LTR"">(</span></p><p>۲۔محمدنواز کہہ رہاہے کہ میں نے اپنے مرحوم بھائی عبدالرزاق کا قرض اتارا ہے۔ اس بناء پر میرا اپنے بھائی عبد الرزاق کی جائیداد میں حصہ بنتا ہے ۔ کیا اس بیان پر انکا حصہ بنتا ہے یا نہیں؟ اس پر شرعی راہنمائی چاہئیے ۔</p><p>نوٹ. مذکورہ بالا بیان کرده مکان / جائیداد میرے والد محترم کے نام پر انتقال/ رجسٹری شدہ تھا ۔ اوراب ہم تین بھائیوں، بہن اور والدہ محترمہ کے نام پر وراثتی انتقال/ رجسٹری ہوچکاہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>1۔اگر سوال میں موجود صورت حقیقت کے مطابق ہے،تو ذاتی کمائی سے خریدے گئے مکان وغیرہ میں کسی اور کا حصہ نہیں ہوگا۔</p><p>2۔ بھائی نے یہ دعوی کیا ہے کہ اس نے فوت شدہ بھائی کا قرض ادا کیا ہے ،اگر یہ دعوی شرعی گواہ سے ثابت ہو،اور بھائی نے اس قرض کی ادائیگی کی اجازت بھی دی ہو تب تو قرض کی مقدار رقم لینے کا اس کو حق ہے، تاہم اس سے بھی بھائی کی جائیداد میں حصہ دار نہیں بن سکتا ہے۔ اگر ان دونوں باتوں میں سے کوئی ایک بات بھی نہ ہوتو یہ رقم لینے کااختیار بھی نہیں ہے۔</p><h6 class=""has-text-align-right"">حوالہ جات</h6><h5><h5>وفي بدائع الصنائع(6/264)<span dir=""LTR"">:</span></h5>
<h5>وَأَمَّا بَيَانُ حُكْمِ الْمِلْكِ وَالْحَقِّ الثَّابِتِ فِي الْمَحِلِّ فَنَقُولُ وَبِاَللَّهِ التَّوْفِيقُ حُكْمُ الْمِلْكِ وِلَايَةُ التَّصَرُّفِ لِلْمَالِكِ فِي الْمَمْلُوكِ بِاخْتِيَارِهِ لَيْسَ لِأَحَدٍ وِلَايَةُ الْجَبْرِ عَلَيْهِ إلَّا لِضَرُورَةٍ وَلَا لِأَحَدٍ وِلَايَةُ الْمَنْعِ عَنْهُ وَإِنْ كَانَ يَتَضَرَّرُ بِهِ إلَّا إذَا تَعَلَّقَ بِهِ حَقُّ الْغَيْرِ فَيُمْنَعُ عَنْ التَّصَرُّفِ مِنْ غَيْرِ رِضَا صَاحِبِ الْحَقِّ وَغَيْرُ الْمَالِكِ لَا يَكُونُ لَهُ التَّصَرُّفُ فِي مِلْكِهِ مِنْ غَيْرِ إذْنِهِ وَرِضَاهُ إلَّا لِضَرُورَةٍ وَكَذَلِكَ حُكْمُ الْحَقِّ الثَّابِتِ فِي الْمَحِلِّ عَرَفَ هَذَا فَنَقُولُ لِلْمَالِكِ أَنْ يَتَصَرَّفَ فِي مِلْكِهِ أَيَّ تَصَرُّفٍ شَاءَ سَوَاءٌ كَانَ تَصَرُّفًا يَتَعَدَّى ضَرَرُهُ إلَى غَيْرِهِ أَوْ لَا يَتَعَدَّى<span dir=""LTR"">.</span></h5>
<h5>العقود الدرية في تنقيح الفتاوى الحامدية (2/ 18):</h5>
<h5>""قال علمائنا :أب وابن ‌يكتسبان ‌في صنعة واحدة ولم يكن لهما شيء ثم اجتمع لهما مال يكون كله للأب إذا كان الابن في عياله فهو مشروط كما يعلم من عباراتهم بشروط منها اتحاد الصنعة وعدم مال سابق لهما وكون الابن في عيال أبيه فإذا عدم واحد منها لا يكون كسب الابن للأب.</h5>
</h5><p>سید نوید اللہ</p><p>دارالافتاء،جامعۃ الرشید</p><p><span dir=""RTL"">06/ربیع الثانی1444ھ</span></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8022,jameya-tur-rasheed,دعوی گواہی کے مسائل,متفرّق مسائل
2022-11-02,https://almuftionline.com/2022/11/02/7992/,ایمازون کے کاروبار میں شرکت کا مسئلہ,"<p>ایک تاجر جو کہ آپ کے فتوی  نمبر:<span dir=""LTR"">75855/61</span>کے مطابق ہول سیل تاجر کے طور پر ایمازون پر کام کرتا ہے، جس کی تفصیل یہ ہے کہ وہ آئی فون کو ہول سیل کے ریٹ پر حاصل کرکے ایمازون کے ویئرہاؤس <span dir=""LTR"">(Warehouse)</span>میں اپنی رجسٹرڈ جگہ پر رکھتا ہے اور پھر آگے ایمازون کے قوانین کی پابندی کرتے ہوئے آگے بیچتا ہے اور یہ تاجر ایمازون کی طرف سے باقاعدہ چار پانچ ممالک میں آن لائن مارکیٹ میں کام کرتا ہے، آپ کے فتوی کے مطابق مجھے ان کا کاروبار جائز معلوم ہوتا ہے، سوال یہ ہے کہ میں بطورِ انویسٹر کس طرح اس تاجر کے ساتھ اپنا سرمایہ انویسٹ کر سکتا ہوں؟ یہ تاجر مندرجہ ذیل شرائط کے ساتھ ایگریمنٹ کرتا ہے:</p><ol>
<li>نفع اور نقصان میں دونوں فریق برابر کے شریک ہوں گے۔</li>
<li>ٹوٹل نفع میں سے ہر انویسٹر سے بیس فیصد دفتر، ملازمین کی تنخواہیں اور متفرق اخراجات جیسے ٹیکس وغیرہ کی مد میں کٹوتی کرتے ہیں اور باقی پرسنٹیج کے حساب سے کم اور زیادہ جو کہ فکس نہیں ہوتا، شرکاء کو نفع دیا جاتا ہے اور یہ حساب کتاب وہ خود کرتے ہیں، انویسٹر کے علم میں نہیں ہوتا کہ کتنا نفع ہوا؟</li>
<li>اپنی جمع شدہ رقم واپس لینے کے لیے دو ماہ پہلے بتانا پڑتا ہے، اس کے بعد آپ کو رقم دی جائے گی۔</li>
<li>کاروبار کا نفع ہر دو ماہ کے بعد ملے گا، ہر ماہ حساب نہیں ہو گا۔</li>
</ol>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>سوال میں ذکر کی گئی شرائط میں سے پہلی شرط میں  نقصان برابر برداشت کرنے کی بات درست نہیں، بلکہ اس میں تفصیل ہے، وہ یہ کہ اولاً  اس کی دو صورتیں ہیں:</p><p><strong>پہلی صورت</strong>:  اس تاجر کا اپنا سرمایہ بھی کاروبار میں لگا ہو تو اس صورت میں یہ معاملہ شرکت کا ہو گا، جس میں نقصان کا اصول یہ ہے کہ ہر شریک اپنے سرمایہ کے تناسب سے نقصان برداشت کرنے کا ذمہ دار ہو گا، لہذا اگردونوں شرکاء کا سرمایہ برابر لگا ہو تو دونوں برابر نقصان برداشت کریں گے، لیکن اگر سرمایہ کا تناسب کم و بیش ہو تو نقصان بھی اسی تناسب سے برداشت کرنا ہو گا، اگر شرکاء اس کے علاوہ کسی تناسب سے نقصان برداشت کرنے کی شرط لگائیں تو شرعاً اس کا اعتبار نہیں ہو گا۔</p><p><strong>دوسری صورت:</strong> اس کا اپنا سرمایہ نہ لگا ہو، بلکہ وہ دوسروں کے سرمایہ سے کاروبار کرتا ہو تو اس صورت میں یہ مضاربت کا معاملہ ہو گا اور مضاربت میں شرعاً تمام نقصان سرمایہ کار یعنی انویسٹر برداشت کرےگا اور اگر انویسٹر ایک سے زائد ہوں تو ہر ایک پر اس کے سرمایہ کے تناسب سے نقصان ڈالا جائے گا، اس سے کم وبیش کی شرط لگانا جائز نہیں۔ مضارب یعنی کام کرنے والا کسی قسم کے نقصان کا ذمہ دار نہیں ہو گا، بشرطیکہ اس کی کوتاہی اور غفلت سے نقصان  نہ ہوا ہو، البتہ اس صورت میں کام کرنے والا شریک یعنی مضارب بھی کسی نفع کا مستحق نہیں ہو گا۔</p><p>دوسری شرط میں اخراجات کی ادائیگی کے لیے ٹوٹل نفع میں سے ہر انویسٹر سے بیس فیصد  کٹوتی کی جو شرط لگائی گئی ہے، یہ بھی اصولی طور پر درست نہیں، کیونکہ اصول یہ ہے کہ کاروباری اخراجات (خواہ وہ اخراجات کم ہوں یا زیادہ) اولاً نفع سے اور اگر بالفرض نفع نہ ہو تو سرمایہ سے ادا کیے جائیں گے، لہذا بہرصورت (اگرچہ اخراجات کم ہوں) نفع میں سے بیس فیصد کٹوتی کی شرط لگانا درست نہیں۔</p><p>ان کے علاوہ باقی دونوں شرطیں انتظامی نوعیت کی ہیں اور وہ درست ہیں، البتہ شرعی نقطہٴ نظر سے شرکت کے لیے درج ذیل مزید شرائط کو بھی مدِ نظر رکھنا ضروری ہے:</p><p><strong>الف: </strong>شرکت کا معاملہ کرتے وقت فریقین کے سرمایہ کا تناسب معلوم ہونا ضروری ہے، اس کے بغیر شرکت کا معاملہ درست نہیں ہو گا، لہذا شرکت کرتے وقت پہلے سے موجود کاروبار میں موجود سرمایہ اوران  اثاثہ جات کی قیمت لگانا ضروری ہے،جو کہ اس کاروبار میں ڈائریکٹ استعمال ہو رہے ہوں،  تاکہ فریقین کے سرمایہ کا تناسب معلوم ہو سکے۔</p><p><strong>ب: </strong>جس شریک کا کاروبار میں کام نہ کرنا طے ہو اس کے نفع کی شرح اس کی طرف سے کاروبار میں لگائے گئے سرمایہ کے تناسب سے زیادہ مقرر کرنا درست نہیں۔</p><p><strong>ج:</strong> کسی شریک کی طرف سے دوسرے شریک کے سرمایہ کی ضمانت لینا درست نہیں، بلکہ کام کرنے والے شریک کے پاس سرمایہ امانت ہو گا، جو بغیر کوتاہی اور غفلت کے نقصان کی صورت میں سرمایہ کا ضامن اور ذمہ دار نہیں ہو گا۔</p><p>ان شرائط کے ساتھ آپ اس تاجر کے ساتھ اپنی رقم انویسٹ کر سکتے ہیں، بشرطیکہ وہ  تاجرسابقہ فتوی میں ذکر کی گئی شرائط کے مطابق کاروبار کرتا ہو۔</p><h6 class=""has-text-align-right"">حوالہ جات</h6><h5><h5>بدائع الصنائع في ترتيب الشرائع (6/ 62) دار الكتب العلمية<span dir=""LTR"">:</span></h5>
<h5>(وأما) شركة العنان فلا يراعى لها شرائط المفاوضة فلا يشترط فيها أهلية الكفالة حتى تصح ممن لا تصح كفالته من الصبي المأذون والعبد المأذون والمكاتب ولا المساواة بين رأسي المال، فيجوز مع تفاضل الشريكين في رأس المال ومع أن يكون لأحدهما مال آخر يجوز عقد الشركة عليه سوى رأس ماله الذي شاركه صاحبه فيه، ولا أن يكون في عموم التجارات بل يجوز عاما وهو أن يشتركا في عموم التجارات، وخاصا وهو أن يشتركا في شيء خاص كالبز والخز والرقيق والثياب ونحو ذلك؛ لأن اعتبار هذه الشرائط في المفاوضات لدلالة اللفظ عليها وهو معنى المساواة ولم يوجد في العنان ولا لفظة المفاوضة؛ لأن اعتبارها في المفاوضة لدلالتها على شرائط مختصة بالمفاوضة، ولم يشترط في العنان فلا حاجة إلى لفظة المفاوضة ولا إلى لفظة العنان أيضا؛ لأن كل أحد يقدر على لفظ يؤدي معناه بخلاف المفاوضة ولا المساواة في الربح، فيجوز متفاضلا ومتساويا لما قلنا، والأصل أن الربح إنما يستحق عندنا إما بالمال وإما بالعمل وإما بالضمان، أما ثبوت الاستحقاق بالمال فظاهر؛ لأن الربح نماء رأس المال فيكون لمالكه، ولهذا استحق رب المال الربح في المضاربة وأما بالعمل، فإن المضارب يستحق الربح بعمله فكذا الشريك.</h5>
<h5>وأما بالضمان فإن المال إذا صار مضمونا على المضارب يستحق جميع الربح، ويكون ذلك بمقابلة الضمان خراجا بضمان بقول النبي - عليه الصلاة والسلام - «الخراج بالضمان» ، فإذا كان ضمانه عليه كان خراجه له، والدليل عليه أن صانعا تقبل عملا بأجر ثم لم يعمل بنفسه، ولكن قبله لغيره بأقل من ذلك طاب له الفضل، ولا سبب لاستحقاق الفضل إلا الضمان، فثبت أن كل واحد منهما سبب صالح لاستحقاق الربح، فإن لم يوجد شيء من ذلك لا يستحق بدليل أن من قال لغيره: تصرف في ملكك على أن لي بعض ربحه؛ لم يجز، ولا يستحق شيئا من الربح لأنه لا مال ولا عمل ولا ضمان، إذا عرف هذا فنقول: إذا شرطا الربح على قدر المالين متساويا أو متفاضلا، فلا شك أنه يجوز ويكون الربح بينهما على الشرط سواء شرطا العمل عليهما أو على أحدهما والوضيعة على قدر المالين متساويا ومتفاضلا؛ لأن الوضيعة اسم لجزء هالك من المال فيتقدر بقدر المال، وإن كان المالان متساويين فشرطا لأحدهما فضلا على ربح ينظر إن شرطا العمل عليهما جميعا جاز، والربح بينهما على الشرط في قول أصحابنا الثلاثة <span dir=""LTR"">.</span></h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>7/ربيع الثانی 1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7992,jameya-tur-rasheed,شرکت کے مسائل,شرکت سے متعلق متفرق مسائل
2022-11-02,https://almuftionline.com/2022/11/02/7994/,نر جانور  کے خصیتین  ﴿کپورے﴾ کھانے کاحکم,<p>نر جانور کے  خصیتین  ﴿کپورے ﴾ کھانا  جائز  ہے یانہیں ؟ نیز  یہ ہے  کہ  خصیتین   ﴿ کپورے ﴾ فروختگی  کیاحکم  ہے ؟اور  اس سے  حاصل شدہ  آمدنی حلال  ہے یانہیں ؟اگر کسی توے  پر  کپورے  وغیر  نجس  چیز پکائی  جائے تو کیا  وہ نجس   ہوجائے گا؟اس کے  بعداسی  توے پر کوئی اور  چیز پکائی   تو اس کا کیاحکم ہوگا ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>نر جانور کے  خصیتین  ﴿ کپورے ﴾  کھانا مکروہ  تحریمی  ہے ، چاہے تو  خالص  کٹاکٹ  بنایا جائے یا کسی اور چیز گوشت  وغیرہ  کے ساتھ ملاکر  پکایا جائے  ،دونوں صورتوں میں  اس کاکھانا  ،کھلانا ،کسی کو فروخت کرنا،جائز  نہیں ۔ لہذا  کپورے  کو بازاروں   میں کچے  فروخت کرنا یا ہوٹلوں میں پکاکر فروخت  کرنا دونوں  ناجائز ہے،  اس سے اجتناب  لازم  ہے، اگر کسی  نے لاعلمی میں اس کے کاروبار سے  آمدنی حاصل  کی  ہے  تو اس کو صدقہ  کردینا لازم ہے ۔</p><p>البتہ کپورے کا  کھانا  ناجائز  ہونے کی وجہ اس کا  نجس ہونا  نہیں ہے ، بلکہ استخباث یعنی فطرت سلیمہ  کا اس سے  گھن کرنا ہےاس لئے   فقہا کرام نےآیت قرآنی  ،ویحرم  علیہم  الخبائث کے عموم میں داخل  ہونے کی وجہ سے اس کے کھانے کو ناجائز کہا ہے۔</p><p>لہذا  اگر کپورے کو توے  پر پکایا  گیا ہے تواس پر دوسری کوئی چیز  پکانے سےپہلے  توےکو  صاف کرلینا ضروری ہے ، کیونکہ کپورے کچھ  اجزا  توئے پر باقی رہ جانے کی صورت میں ان اجزا کے ساتھ  دوسری چیزیں ملاکر پکانے سے پورے سالن کا استعمال ناجائز  ہوجائے گا ۔لیکن  اگر توے  کو اچھی  طرح صاف  کرلیا  گیاتو  پانی سے  دھوے  بغیر  بھی  اس کے اوپر  دوسری  چیزیں  بنانے میں حرج  نہیں ۔</p><h6 class=""has-text-align-right"">حوالہ جات</h6><h5><h5>مجمع الأنهر في شرح ملتقى الأبحر (2/ 743)</h5>
<h5>(ويكره من الشاة الحيا) مقصورا وهو الفرج (والخصية والمثانة والذكر والغدة والمرارة والدم المسفوح) لما روى الأوزاعي عن واصل بن جميلة عن مجاهد قال «كره رسول الله - صلى الله تعالى عليه وسلم - من الشاة الذكر والأنثيين والقبل والغدة والمرارة والمثانة والدم» قال الإمام الدم حرام وكره الستة، وذلك لقوله عز وجل {حرمت عليكم الميتة والدم} [المائدة: 3] فلما تناوله النص قطع بتحريمه وكره ما سواه؛ لأنه مما تستخبثه الأنفس وتكرهه، وهذا المعنى سبب الكراهة لقوله تعالى {ويحرم عليهم الخبائث} [الأعراف: 157] كما في التبيين لكن إن هذه الأشياء إن كانت من الخبائث ينبغي القول بتحريمها؛ لأن قوله تعالى {ويحرم عليهم الخبائث} [الأعراف: 157] ينتظمها فكيف تجعل مكروهة، وإن لم يكن كذلك فلا بد من الدليل على الكراهة بمعنى آخر وفي شرح الوهبانية تفصيل، وحاصله أن الإمام أطلق اسم الحرام على الدم المسفوح وسمى ما سواه مكروها؛ لأنه ثبت حرمته بدليل مقطوع به، وهو النص المعتبر وهو قوله تعالى {إلا أن يكون ميتة أو دما مسفوحا} [الأنعام: 145] وبقية الستة لم تثبت به بل بالاجتهاد وبظاهر الكتاب المحتمل للتأويل والحديث.</h5>
<h5>                 الدر المختار وحاشية ابن عابدين (رد المحتار) (6/ 749)</h5>
<h5>(كره تحريما) وقيل تنزيها والأول أوجه (من الشاة سبع الحياء والخصية والغدة والمثانة والمرارة والدم المسفوح والذكر) للأثر الوارد في كراهة ذلك</h5>
<h5> (قوله كره تحريما) لما روى الأوزاعي عن واصل بن أبي جميلة عن مجاهد قال: «كره رسول الله - صلى الله عليه وسلم - من الشاة الذكر والأنثيين والقبل والغدة والمرارة والمثانة والدم» ، قال أبو حنيفة: الدم حرام وأكره الستة، وذلك لقوله عز وجل - {حرمت عليكم الميتة والدم} [المائدة: 3]- الآية فلما تناوله النص قطع بتحريمه وكره ما سواه، لأنه مما تستخبثه الأنفس، وتكرهه وهذا المعنى سبب الكراهية - لقوله تعالى - {ويحرم عليهم الخبائث} [الأعراف: 157]- زيلعي.</h5>
<h5>وقال في البدائع آخر كتاب الذبائح: وما روي عن مجاهد فالمراد منه كراهة التحريم بدليل أنه جمع بين الستة وبين الدم في الكراهة والدم المسفوح محرم والمروي عن أبي حنيفة أنه قال: الدم حرام وأكره الستة فأطلق الحرام على الدم، وسمى ما سواه مكروها لأن الحرام المطلق ما ثبتت حرمته بدليل مقطوع به وهو المفسر من الكتاب قال الله تعالى - {أو دما مسفوحا} [الأنعام: 145]- وانعقد الإجماع على حرمته، وأما حرمة ما سواه من الستة فما ثبت بدليل مقطوع به، بل بالاجتهاد أو بظاهر الكتاب المحتمل للتأويل أو الحديث، فلذا فصل فسمى الدم حراما وذا مكروها اهـ.</h5>
</h5><p>احسان اللہ شائق عفا اللہ عنہ    </p><p>دارالافتاء جامعة الرشید     کراچی</p><p>٦ربیع  الثانی  ١۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7994,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2022-11-01,https://almuftionline.com/2022/11/01/9953/,خودکشی کرنے والے کی نماز جنازہ پڑھنا,"<p>السلام علیکم ورحمۃ اللہ وبرکاتہ!</p><p>خلاصہ سوال<span dir=""LTR"">:</span></p><p>ٹیشن کے وجہ سے کسی نے اپنی جان لی ہے،کیا اس سے وہ کافر ہوجائے ،اور کیا اس کو غسل دینا اور نماز جنازہ پڑھنادرست ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>یہ خودکشی  ہے،اسلام میں خودکشی کرنا گناہِ کبیرہ ہے، احادیث میں اس پر بہت سخت وعیدیں آئی ہیں۔ تاہم اس سےآدمی کافر نہیں ہوتا،لہذاعام لوگوں کےلیےخودکشی کرنےوالےکو غسل دینا اور اس کی نمازِجنازہ پڑھنادرست ہے،البتہ ذی وجاہت اور بااثر لوگوں کواس میں شرکت نہیں کرنی چاہیے،تاکہ لوگوں کواس برےفعل کے بارے میں تنبیہ ہو۔</p><h6 class=""has-text-align-right"">حوالہ جات</h6><h5><h5>(رد المحتار:3/ 127،دارالمعرفۃ) :</h5>
<h5>﴿من قتل نفسه) ولو (عمدا يغسل ويصلى عليه) به يفتى وإن كان أعظم وزرا من قاتل غيره. ورجح الكمال قول الثاني بما في مسلم «أنه - عليه الصلاة والسلام - أتي برجل قتل نفسه فلم يصل عليه» .</h5>
<h5> (قوله به يفتى) لأنه فاسق غير ساع في الأرض بالفساد، وإن كان باغيا على نفسه كسائر فساق المسلمين .زيلعي. (قوله: ورجح الكمال قول الثاني إلخ) أي قول أبي يوسف: إنه يغسل، ولا يصلى عليه .إسماعيل عن خزانة الفتاوى. وفي القهستاني والكفاية وغيرهما عن الإمام السعدي: الأصح عندي أنه لا يصلى عليه لأنه لا توبة له. قال في البحر: فقد اختلف التصحيح، لكن تأيد الثاني بالحديث. اهـ. أقول: قد يقال: لا دلالة في الحديث على ذلك لأنه ليس فيه سوى «أنه - عليه الصلاة والسلام - لم يصل عليه» فالظاهر أنه امتنع زجرا لغيره عن مثل هذا الفعل كما امتنع عن الصلاة على المديون، ولا يلزم من ذلك عدم صلاة أحد عليه من الصحابة؛ إذ لا مساواة بين صلاته وصلاة غيره.</h5>
<h5>تبيين الحقائق شرح كنز الدقائق وحاشية الشلبي :<span dir=""LTR"">)</span>1/ 250)</h5>
<h5><span dir=""RTL"">ومن قتل نفسه عمدا يصلى عليه عند أبي حنيفة ومحمد رحمهما الله، وهو الأصح؛ لأنه فاسق غير ساع في الأرض بالفساد، وإن كان باغيا على نفسه كسائر فساق المسلمين، والله أعلم</span>.</h5>
</h5><p>سید نوید اللہ</p><p>دارالافتاء،جامعۃ الرشید</p><p>04/ربیع الثانی1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9953,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-11-01,https://almuftionline.com/2022/11/01/9241/,Coop نامی موبائل ایپ میں رقم انویسٹ کرنے کاحکم,"<p>میراسوال یہ ہے کہ <span dir=""LTR"">Coop</span> نامی ایک موبائل ایپ ہےجوکہ میرے جاننے والوں میں مقبول ہورہی ہے،بنیادی طورپریہ ایک <span dir=""LTR"">Earning App</span> ہے،اس میں شروع میں کم ازکم 100ڈالرانوسٹ کرتے ہیں جوقابل واپسی ہوتے ہیں،انوسٹمنٹ کرتے ہی آئی ڈی ایکٹیویٹ ہوجاتی ہے،جس کے بعد روزانہ 20 کلکس  کرنے ہوتے ہیں،جس سے آپ کی آمدن شروع ہوجاتی ہے۔100ڈالرزانویسٹ کرنے پر یہ آمدن روزانہ 4 سے6ڈالر کے درمیان رہتی ہے،اس دوران آپ کے ذریعہ اگرکچھ نئے افراد بھی انویسٹ کریں تواس کاکمیشن بھی آپ کوروزانہ کی بنیاد پرملتاہے،تاہم اس کاطریقہ کار اس لحاظ سے مشکوک ہے کہ اس انویسٹمنٹ  کی بنیاد پرہونے والی آمدن کے ذرائع واضح نہیں،یہ ایپ صرف منافع دیتی ہے،کسی دوست سے اب تک یہ سننے کونہیں ملا کہ اسے ایپ میں انویسٹ کرنے کے بعد نقصان اٹھاناپڑاہو،پوچھنایہ ہے کہ اس میں رقم انویسٹ کرناجائزہے یانہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p><span dir=""LTR"">Coop</span> نامی ایپ میں رقم انویسٹ کرنا اوراس سے آمدنی حاصل کرناجائزنہیں،ناجائزہونے کی وجوہات درج ذیل ہیں:</p><p>۱۔جورقم اس کمپنی کے پاس رکھوائی جاتی ہےاس کی حیثیت قرض کی ہے،اس رقم کے عوض اشتہارات پرکلک کرنے کاحق حاصل کیاجاتاہے جوکہ اجارے کاحق ہے،قرض کے بدلہ منفعت حاصل کرناسود ہے۔</p><p>۲۔ اجرت اشتہارات کودیکھنے اورکلک کرنےکے عوض میں دی جاتی ہے،کلک کرناکوئی ایسی منفعت نہیں جوکہ مقصود ہو اوراس پرشرعی طورپراجرت لی جاسکے، شرعی طورپرضروری ہے کہ اجرت کسی معقول اورقابل قدرچیزکےعوض ہوناضروری ہے۔</p><p>۳۔اس کام میں دھوکہ دہی بھی پائی جاتی ہے،کیونکہ اشتہاربازی کامقصدیہ ہوتاہے کہ کمپنی کی پراڈکٹ کی فروخت میں اضافہ اورزیادہ سے زیادہ لوگوں تک اس کی معلومات پہنچ سکیں،اس کیلئے کمپنیاں ایڈورٹائزنگ کمپنیوں سے رابطہ کرتی ہیں،اوریہ کمپنیاں مختلف جعلی طریقوں سے ظاہرکرتی ہیں کہ ان کی پراڈکٹ کوبے شمارافراد خریدنے اورمعلومات لینے کی غرض سے دیکھ رہے ہیں،جبکہ دیکھنے والوں میں اکثریت معاوضہ پرکام کرنے والوں کی ہوتی ہے۔</p><h6 class=""has-text-align-right"">حوالہ جات</h6><h5><h5>۔۔۔۔۔۔۔۔۔۔۔۔۔۔</h5>
</h5><p>محمد اویس</p><p>دارالافتاء جامعة الرشید کراچی</p><p>  ۶/جمادی الاولی ۱۴۴۴ ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9241,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
2022-11-01,https://almuftionline.com/2022/11/01/8017/,گیمنگ سافٹ ویئرزکوخدمات(support)فراہم کرنےکاحکم,"<p>مفتی صاحب کیا فرماتے ہیں علمائے کرام اس مسئلے کے بارے میں کہ بندہ پیشے کے اعتبار سے سافٹ وئیر انجینئر ہے،ایک کمپنی میں کام کرتا ہے جو گیم کے ڈیولپمنٹ کی سپورٹ فراہم کرتا ہے،جس گیم پر میں کام کررہا ہوں اس ایک گیم میں کئی انواع کے گیم ہیں،جس میں کچھ آرکیڈ کے گیم ہیں جیسے <span dir=""LTR"">claw machine</span> وغیرہ جو بڑے بڑے مال ہاؤسز میں بھی انسٹال ہوتی ہیں،یہ فزیکل گیم ہیں یعنی امریکہ میں مشینیں رکھی ہوئی ہیں اور ہم ان گیمز کو موبائل سے انٹگریٹ کراکے یوزر کو یہ موبائل سے گیم کھیلنے کا موقع فراہم کرتے ہیں،اس گیم کی نوعیت کچھ یوں ہےکہ گیم جب آپ اسٹارٹ کرتے ہیں تو ابتدا میں وہ آپ کو بیس ٹوکن فری فراہم کرتا ہے،اگر یہی بیس ٹوکن ختم ہوجاتے ہیں تو مزید ٹوکنز حاصل کرنے کے لئے آپ کو پیسے دینے ہوتے ہیں،اس گیم میں آپ اگر راؤنڈ پار کرتے ہیں تو آپ انعام جیتنے کے حقدار قرار پاتے ہیں،بصورت ديگراگر آپ راؤنڈ پار نہیں کرپارہے تو مخصوص ٹائم کے بعد ٹائم اوور ہوجاتا ہے اور آپ کے ٹوکنز کم ہوتے جاتے ہیں،یہ سسٹم میں ایک گیم کی کیٹیگری کی پوری نوعیت ہے۔</p><p>دوسری قسم ڈیجیٹل گیم کی ہے جس میں آپ ٹوکنز خریدتے ہیں اور گیم شروع ہوتے ہی آپ کے ٹوکنز کٹ جاتے ہیں، وہ گیم پورے دن کے لئے آپ کے لئے انلاک ہوجاتی ہے، آپ پورے دن یہ گیم کھیل سکتے ہیں،اگر جیت جاتے ہیں تو نیکسٹ راؤنڈ میں چلے جاتے ہیں اور کچھ ٹکٹ یا ٹوکنز وغیرہ جیتنے کے حقدار قرار پاتے ہیں، بصورتِ دیگر چوبیس گھنٹے بعد وہ گیم لاک ہوجاتا ہےاوردوبارہ کھیلنے کے لئے آپ کو مزید ٹوکنز ادا کرنے ہوتے ہیں۔</p><p>تیسرے قسم کی گیم جو ہمارے سسٹم میں ہے وہ کوئز کامپٹیشن ہے کہ جب آپ کوئز اسٹارٹ کرتے ہیں تو سسٹم آپ سے کچھ ٹوکنز کاٹتی ہےاگرآپ کوئز جیت جاتے ہیں تو انعام کے حقدار قرار پاتے ہیں،بصورتِ دیگرآپ کے ٹوکنز کٹ جاتے ہیں اوردوبارہ کھیلنے کے لئے آپ کو ٹوکنز ادا کرنے پڑتے ہیں۔</p><p>ہماری کمپنی اس گیم کی ڈیولپمنٹ کی سپورٹ فراہم کرتی ہے یعنی اگر کوئی مسئلے آتے ہیں یا کوئی نیا <span dir=""LTR"">module</span> یا <span dir=""LTR"">functionality</span> ہمیں شامل کرنی ہو تو اس کی ڈیولپمنٹ ہماری کمپنی کرتی ہے،یہ گیمنگ سافٹ وئیر ہمارا نہیں ہے بلکہ ہم صرف اس کی سپورٹ فراہم کرتے ہیں،معاوضے میں گیم کا مالک ہماری کمپنی کو پیسے فراہم کرتا ہے،اس کے علاوہ اس گیم کے نفع نقصان میں ہماری کمپنی کا کوئی حصہ نہیں،اب سوال یہ ہے کہ کیا ایسے کسی گیمنگ سافٹ وئیر کی ڈیولپمنٹ جائز ہے؟ اور پچھلی تنخواہیں جو حاصل کی گئی ہیں ان کا حکم کیا ہوگا؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>واضح رہے کہ ایسےگیمنگ سافٹ ویئرز جو غیر شرعی امور پر مبنی ہوں جیسےفحش تصاویر،میوزک وغیرہ ایسے گیمنگ سافٹ ویئرز کی خرید وفروخت یا ان کی ڈیولپمنٹ کرنا یا ان کوخدمات(<span dir=""LTR"">support</span>)فراہم کرنا جائز نہیں ہے، البتہ جو گیمنگ سافٹ ویئرز مباح یعنی جائز چیزوں پر مشتمل ہوں ان کی خرید وفروخت یا ان کی ڈویلپمنٹ کرنا یا ان کو خدمات (<span dir=""LTR"">support</span>) فراہم کرنا جائز ہے، رہی بات سوال میں ذکر کردہ تین قسم کے گیمز کی اس حوالے سے تفصیل درج ذیل ہے۔</p><p>۱)پہلی قسم کی گیم میں ابتداءً کمپنی کی طرف سے دیے جانے والے مفت ٹوکن کمپنی کی طرف سے تبرع ہیں،اور اس کا استعمال ایسے گیم کھیلنے کے لیے جائز ہے جو غیر شرعی امور پر مشتمل نہ ہوں،اسی طرح جب مفت میں دیے جانے والے ٹوکن ختم ہوجائیں تو کمپنی سے ایسے گیم کھیلنے کے لیے جو غیر شرعی امور پر مشتمل نہ ہوں ٹوکن خرید کر کھیلنا بھی جائزہے،کمپنی کی طرف سے دیے جانے والے ٹوکن خواہ وہ مفت میں ہوں یا بالعوض،در اصل اس کے ذریعے کمپنی گیم کھیلنے والے کو ایک مخصوص مدت کے لیے گیم کھیلنے کا حق یا منفعت دیتی ہے،فرق یہ ہے کہ اگر مفت میں یہ حق دے تو تبرع ہے اور بالعوض دے تو اجارہ ہے،اور مذکورہ شرط کے ساتھ یہ معاملہ جائز ہے۔</p><p>۲)دوسری قسم کی گیم میں ابتدا سے ہی ٹوکن خریدنے پڑتے ہیں اور اس کے بعد گیم کھیلنے والا شخص گیم کھیل سکتا ہے،اس صورت میں بھی اصولی بات یہی ہے کہ کمپنی سے ایسے گیم کھیلنے کے لیےٹوکن خریدنا جو غیر شرعی امور پر مشتمل نہ ہوں،جائزہے۔</p><p>۳)تیسری قسم کی گیم میں بھی ابتداء سے ٹوکن خرید کر مقابلے کا حصہ بنا جاتا ہے،پھر اگر کوئز کھیلنے والا مقابلہ جیت جائے تو اسے دوبارہ کھیلنے کا حق مفت میں ملتا ہے اور اگر ہار جائے تو دوبارہ کھیلنے کے لیے ٹوکن خریدنے پڑتے ہیں، یہ صورت بھی جائز ہے۔</p><h6 class=""has-text-align-right"">حوالہ جات</h6><h5><h5><span dir=""LTR"">’’</span>فالضابط في هذا . . . أن اللهو المجرد الذي لا طائل تحته، وليس له غرض صحيح  مفيد في المعاش ولا المعاد حرام اور مكروه تحريماً، . . . وما كان فيه غرض  ومصلحة دينية أو دنيوية، فإن ورد النهي  عنه من الكتاب أو السنة . . . كان حراماً أو مكروهاً تحريماً، ... وأما مالم يرد فيه النهي عن الشارع وفيه فائدة ومصلحة للناس، فهو بالنظر الفقهي علي نوعين ، الأول ما شهدت التجربة بأن ضرره أعظم من نفعه ومفاسده أغلب علي منافعه، وأنه من اشتغل به الهاه عن ذكر الله  وحده وعن الصلاة والمساجد التحق ذلك بالمنهي عنه لاشتراك العلة فكان حراماً أو مكروهاً، والثاني ماليس كذالك  فهو أيضاً إن اشتغل به بنية التلهي والتلاعب فهو مكروه، وإن اشتغل به لتحصيل تلك المنفعة وبنية استجلاب المصلحة فهو مباح،  بل قد ير تقي إلى درجة الاستحباب أو أعظم منه . . . وعلي هذا الأصل فالألعاب التي يقصد بها رياضة الأبدان أو الأذهان جائزة في نفسها مالم يشتمل علي معصية أخري، وما لم يؤد الانهماك فيها إلى الاخلال بواجب الإنسان في دينه و دنياه <span dir=""LTR"">‘‘. </span></h5>
<h5>(تکملة فتح الملهم، قبیل کتاب الرؤیا، (4/435) ط:  دارالعلوم کراچی)</h5>
</h5><p>محمد حمزہ سلیمان</p><p>دارالافتا ء،جامعۃالرشید ،کراچی</p><p>05/ربیع الثانی/1444 ہجری</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد حمزہ سلیمان بن محمد سلیمان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8017,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
