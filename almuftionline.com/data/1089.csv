issued_at,link,title,question,answer,fatwa_number,dar_ul_ifta,category_lvl_1,category_lvl_2
2014-06-07,https://almuftionline.com/2014/06/07/6266/,حکومت  سے قرض  لینے کا حکم,<p>میرا ایک دوست ہے  جو   حکومت سے  ہاؤسنگ   فائنانس   لون لینا چاہتا  ہے ،  اس  کا طریقہ یہ ہے کہ   حکومت اس کو ڈائریکٹ  قرض نہیں دے گی ، بلکہ اس لون کے عوض   جتنا پلاٹ خریدا   جاسکتا ہے حکومت  کسی پراپر ٹی  دیلر سے خرید کر  میرے  دوست کےحوالے کریگی ، پھر حکومت اس لون پر    کمیشن فکس کرکے   میرے  دوست سے اقساط  کی صورت میں  واپس لے گی ،  تو  کیا  اس طریقے  سے لون لینا میرے دوست کے لئے جائز  ہوگا  یا نہیں ؟میرا ایک دوست ہے  جو   حکومت سے  ہاؤسنگ   فائنانس   لون لینا چاہتا  ہے ،  اس  کا طریقہ یہ ہے کہ   حکومت اس کو ڈائریکٹ  قرض نہیں دے گی ، بلکہ اس لون کے عوض   جتنا پلاٹ خریدا   جاسکتا ہے حکومت  کسی پراپر ٹی  دیلر سے خرید کر  میرے  دوست کےحوالے کریگی ، پھر حکومت اس لون پر    کمیشن فکس کرکے   میرے  دوست سے اقساط  کی صورت میں  واپس لے گی ،  تو  کیا  اس طریقے  سے لون لینا میرے دوست کے لئے جائز  ہوگا  یا نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>قرض لیناجائز  ہونے کی  بنیادی  شرط یہ ہے کہ   قرض کی واپسی  میں اصل مقدار  سے زیادہ  واپس کرنے  کی شرط نہ ہو ورنہ  معاملہ  سود میں داخل ہوکر  حرام ہوجاتا ہے ۔ اگر  براہ  راست  قرض کی بجائےبیع  مرابحہ  کی  صورت  اختیار  کی جائے   جیسا سوال کی  تحریر  سے اندازہ  ہورہا ہے  تو ایسی  صورت میں معاملہ کرتے وقت  مرابحہ کے    جائز ہونے کی تمام  شرائط کو ملحوظ رکھ کر  معاملہ کیاجائے  تو سود سے  بچا جاسکتا  ہے ۔</p><p>صورت مسئولہ میں  اگر حکومتی  نمایندہ  خود  پلاٹ  خرید کر  اپنے  قبضے میں  لے ،اس کے بعد متعین نفع رکھ کر  خریدار کو  قسطوں پر فروخت کرے ، اور  قسطوں کی ادائیگی میں کوئی   خلاف  شرع شرط نہ رکھی جائے تو   یہ معاملہ جائز ہوجائے گا ۔</p><p>لہذا  مذکورہ معاملہ  کی  تمام  شرائط  معاہدہ نامہ  کی  کاپی  منسلک کرکے   دوبارہ  سوال  کیا جائے  تاکہ  اس معاملہ کی  تمام پہلوپر  غور کرکے ایک  متعین  جواب  دیا جاسکے ۔  </p>",6266,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2014-05-30,https://almuftionline.com/2014/05/30/5553/,جانورکوٹھنڈا ہونےسےپہلےالٹالٹکانے کا حکم,<p>کیا فرماتے ہیں علمائے کرام اس مسئلہ کے بارے میں کہ فی زمانہ جانوروں کو ذبح کرنے کے لیے جدید ذبح خانے قائم ہیں،جس میں روزانہ کے بنیاد پر سیکڑوں یا  ہزاروں جانوروں (گائیں،بکرے)کے ذبح کرنے کا عمل خودکارنظام (مشینری) پر مخصوص ترتیب سے انجام پاتا ہے۔ان ذبح خانوں میں جانوروں کو ٹھنڈا کرنے سے پہلے ایک ٹانگ پر الٹا لٹکا دیا جاتا ہے۔پھر ایک چین کے ذریعے جو کہ مسلسل چل رہی ہوتی ہے ذبح کے مقام سے آگے بڑھتا چلا جاتا ہے۔سوال یہ ہے کہ جانور کو ٹھنڈا ہونے سے پہلے الٹا لٹکانے کا کیا حکم ہے؟اس حوالے سے ذبح خانےوالوں کا کہنا ہے کہ</p><p>1.   جانوروں کی تعداد زیادہ ہونے کی وجہ سےذبح کی جگہ کو فورا خالی کرنا پڑتا ہے تاکہ مسلسل پےدرپے جانوروں کو ذبح کرکے آڈر کو پوارا کیا جاسکے۔</p><p>2.   جانور کو لٹکانے کے صورت میں اس کا خون کٹی ہوئی رگوں کے ذریعے اچھے طریقے  سے ذرا جلدی نکل جاتا ہے جو کہ شرعی اور طبی دونوں لحاظ سے بہتر ہے اور زیادہ صحت بخش طریقہ ہے اور جانور کی راحت کا سبب ہے۔</p><p>3.   وہ چین  جس پر جانور کو لٹکایا جاتا ہے بجلی کے ذریعے مسلسل چل رہی ہوتی ہے،اگر جانور کے ٹھنڈے ہونے کا انتظار کیا جائے تو  چین  خالی چلتی رہے گی،جس کی وجہ سے بجلی اور وقت دونوں کا ضیاع ہوگااور آڈر بھی وقت پر پورا نہ ہوسکے گا۔</p><p>مذکورہ مسئلے میں ذبح خانے والوں کے لیے شرعا کوئی گنجائش ہے ہا نہیں؟ ذبح خانے والوں کے لیے شرعا کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ذبح کے دوران جانور کو غیرضروری تکلیف دینا جائز نہیں ہے۔ مذکورہ  صورت  میں  جانور کو ٹھنڈا ہونے سے پہلے الٹالٹکانے کےبہت سے فوائد گنوائے گئے ہیں ،جن میں جانور کو الٹا لٹکانے کو صحت بخش،جلدی خون نکلنے کا ذریعہ اورجانور کے لیے راحت کا سبب بتایا گیا ہے۔اگر الٹا لٹکانے سے واقعی طور پر یہی فوائد حاصل ہو رہے ہیں اور ڈاکٹر حضرات کی رائے بھی یہی ہے تو شرعا اس کی گنجائش معلوم ہوتی ہے بشرطیکہ جانور کے ٹھنڈا  ہونے سے پہلے کھال نہ اتاری جاتی ہو اور اعضا کو الگ  نہ کیا  جاتا  ہو۔</p>",5553,jameya-tur-rasheed,ذبح  اور ذبیحہ کے احکام,ذبائح کے متفرق مسائل
2014-05-15,https://almuftionline.com/2014/05/15/5093/,سندھ کے صحرائی  علاقے میں  نماز  جمعہ کاحکم,<p>جناب مفتی  صاحب  ہمیں   جمعہ کی  نماز سے متعلق   رہنمائی  کی ضرورت ہے ۔ میری ملازمت  ائل  ، گیس کی کمپنی میں ہے ،  جس کا ایک  پلانٹ    صوبہ  سند کے صحرائی    علاقہ  میں لگا  ہو اہے ،   جس   میں  100 سے  تک 150  ملازم   رہتے  ہیں ،   یہاں   سے قریبی  آبادی   تقریبا    8کلو  میٹر  کے فاصلے پر ہے ،  وہاں  آبادی  میں ایک مسجد   ہے ، جس کے گرد  7،8 گھر ہیں  ،ایک  زرعی   ادویات   اور  ایک کریانہ  کی دکان  ہے ،  ہمارے   کچھ ساتھی گاڑی  لیکر وہاں جمعہ  پڑھنے جاتے ہیں ،  بعض   ساتھیوں  کا کہنا  ہے   فاصلے کی وجہ سے ہم پر  جمعہ فرض نہیں  ہے ۔  جو   سرکاری  امام  صاحب ہمارے ساتھ ہیں  وہ بھی ہمارے ساتھ ظہر کی  نماز    ادا  کرتے   ہیں ،</p><p> بیان کردہ حالات  کی روشنی میں     ہمیں کیمپ میں  ظہر کی نماز   پڑھنی چاہئے  یا جمعہ  کی نماز کے  لئے8کلو  میٹر  کے  فاصلے پر  آبادی  میں جانا چاہئے ؟ جو لوگ   جمعہ  کے لئے گاؤں  جاتے ہیں ان  کی   نماز ہوجاتی  ہے یا  انہیں   واپس  آکر دوبارہ  ظہر کی نمااز ادا کرنی چاہئے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ  کے سوال کی تحریر  سے  اندازہ  ہوا  کہ آپ کے  کیمپ  کی جگہ  شہر بھی  نہیں ہے نہ شہر کے مضافات  میں  داخل ہے ،لہذا  جمعہ کے دن  اس کیمپ میں  مقیم  ملازمین  پر ظہر  کی نماز پڑھنا  لازم ہے ، جمعہ  پڑھنا  جائز نہیں ، اور 8کلو میٹر  کے فاصلے پر  جس گاؤں  ذکر ہے  وہ بھی  چھوٹا  گاؤں  ہونے کی  بناپر   اس میں بھی  جمعہ جائز نہیں ہے ،لہذا وہاں جاکر جمعہ  پڑھنا بھی جائز نہیں ،اگر کسی  ملازم نے اس گاؤں  میں جاکر  جمعہ کی  نماز  ادا کی  تو اس پر لازم  ہے ، ظہر  کی  نماز  قضا ء پڑھے ۔  البتہ  کوئی  ملازم  کسی  شہر میں  جاکر  جمعہ پڑھے  تو  اس کا جمعہ ادا  ہوجائے گا۔</p>",5093,jameya-tur-rasheed,نماز کا بیان,تکبیرات تشریق کا بیان
2014-04-14,https://almuftionline.com/2014/04/14/7441/,شادی شدہ عورت کے  اسلام قبول کرنے کی تفصیل,<p>ایک شادی شدہ  قادیانی لڑکی نے اسلام قبول کیا  اب اسلام قبول کرتے ہی اس کے شوہر سے  شرعا  اس کا تعلق  باقی ہے یانہیں ؟اگر کا فر  شوہر سے اس  نومسلمہ  کا تعلق قائم نہیں  رہ سکتا  تو اس کی عدت کے کیا  مسائل ہونگے ۔کہ نو مسلمہ کو  شوہر سے  طلاق لینا ضروری  ہے یا خود  بخود ہی طلاق  واقع ہوجائے گی ۔دوران عدت  اس کی  کفالت   کااختیار  کس کو ہوگا کیا جماعت کی طرف سے  قائم دارالکفالہ اس کی کفالت  کرسکتی ہے۔اس کے لئے عدالتی خلع لینا  کیسا ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کسی  شادی شدہ عورت نے  اسلام قبول کیا  اورشوہر  ابھی تک قادیانی ہے ، توشوہر  پرمحنت کی جائے اگر شوہر بھی  اسلام  قبول کرلے تو دونوں کا نکاح  بر قرار  رکھاجائے گا۔اگر  شوہر   اسلام  قبول کرنے سےانکار کردے  تو اس کے  انکار کی وجہ سے  عورت  پر  ایک طلاق  واقع ہوجائے گی  اوردونوں کا نکاح  ختم ہوجائے گا ۔عورت کو  اختیار ہوگا   کہ عدت گذار کر کسی  دوسری  جگہ  نکاح کرلے۔ لہذا ایسی صورت میں اس کی  عدت  گذرنے  تک انتظار  کیاجائے  اس کے بعد حالات کو سامنے رکھ کر کوئی مناسب فیصلہ کیاجائے ۔اس کے لئے  باقاعدہ  عدالت سے تنسیخ نکاح کی ڈگری حاصل کی جائے تا کہ دوسری  شادی میں کوئی قانونی  مسئلہ  پیش نہ آئے۔</p>",7441,jameya-tur-rasheed,نکاح کا بیان,جہیز،مہر اور گھریلو سامان کا بیان
2014-02-10,https://almuftionline.com/2014/02/10/13668/,ڈراپ شپنگ اور کمیشن طے کرنے کا شرعی حکم,<p>ڈراپ شپنگ کا شرعی حکم کیا ہے ؟ دوسری صورت یہ کہ ایک آدمی ایمازون میں ڈراپ  شپنگ کے طریقے سے صرف کمیشن لیتا ہے لیکن کاروبار اور خرید اور فروخت نہیں کرتا۔ نیز یہ اپنے اکاؤنٹ میں لکھتا ہے کہ میں ڈراپ شپنگ میں منافع (بطور کمیشن) لیتا ہوں  ، یعنی یہ ایک وکیل بن کر کوئی چیز منگواتا ہے اور بعد میں وہی چیز اپنے اکاؤنٹ کے ذریعے اگلے گاہک کو دیتا ہے اور بطور وکالت نفع ( کمیشن لیتا ہے ، لیکن منافع کی مقدار ظاہر نہیں کرتا۔ اور یہ شخص اپنا سرمایہ انویسٹ نہیں کرتا۔ کیا یہ صورت جائز ہے یا  نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ڈراپ شپنگ( <span dir=""LTR"">drop shipping</span>) کاکاروبار بیع قبل القبض (قبضے سے پہلے فروخت کرنا) کی صورت ہے، جو کہ شرعا جائز نہیں، احادیث مبارکہ میں اس سے ممانعت وارد ہوئی ہے، البتہ اس کے جواز کی دو صورتیں ہو سکتی ہیں:</p><p>(الف) ایک صورت یہ ہو سکتی ہے کہ ڈراپ شپنگ کا کاروبار کرنے والا (سائل) معاملہ کی ابتداء میں اپنے گاہک کو یہ نہ کہے کہ یہ چیز میں آپ کو بیچ رہا ہوں بلکہ یہ کہے کہ یہ چیز بیچنے کا معاہدہ کرتا ہو، اس طرح یہ بیع نہیں بلکہ وعدہ بیع ہو جاتا ہے ، اور اس وقت رقم لینا ہامش جدیہ (پیشگی ادائیگی) کے طور پر درست ہو گا، پھر وہ ہول سیلر / دکاندار سے مطلوب آئٹم خرید کربذات خود یا وکیل کے ذریعہ حسی یا معنوی قبضہ میں اس طور پر لے کہ وہ سائل کے ضمان (<span dir=""LTR"">risk</span>) میں آجائے ، تب وہ خریدار کو فروخت کر کے ڈلیور کر دے۔</p><p>(ب) دوسری جائز متبادل صورت وکالت / دلال (<span dir=""LTR"">brokerage</span>) کی ہے جس میں سائل گاہک سے باقاعدہ عقد وکالت کرے ، اور اپنی محنت کی فیصدی یا متعین اجرت طے کرے ،اس کے بعداس سے  آرڈر لے اور مطلوبہ چیز ہول سیلر یاد کاندار سے خرید کر گاہک تک پہنچائے یا وہ ہول سیلر / دکاندار خود پہنچادے ، تو اس صورت میں اصل بائع وہ ہول سیلر / دکاندار ہو گا اور سائل کی حیثیت ایک وکیل یا (<span dir=""LTR"">middle man</span>) کی ہوگی،جو شریعت میں ایک قابل عوض محنت ہے جس پر مقررہ متعین  یا فیصدی اجرت لینا شرعاً جائز ہے۔</p><p> سوال میں مذکور دوسری صورت سے متعلق حکم یہ ہے کہ ڈراپ شپنگ کے تحت بطور وکیل کام کرنے والے کے لیے ضروری ہے کہ رسک (بشرطیکہ ایجنٹ کی غفلت کی وجہ سے نہ ہو )موکل اور پرنسپل برداشت کرے ، نیز یہ کہ وہ گاہک کے ساتھ باقاعدہ عقد وکالت کر کے اپنی محنت کی اجرت/ کمیشن متعین کرلے ، چنانچہ بطور وکیل کام کرتے ہوئے گاہک کے ساتھ کمیشن یا (منافع جیسے سوال میں پوچھا گیا)کی مقدار واضح طور پر طے کرنا ضروری ہے ، اگر کمیشن کی مقدار واضح طور پر بیان نہیں کی گئی تو یہ معاملہ فاسد ہو جائے گا ۔لہذا اس سے اجتناب ضروری ہے ۔</p>",13668,jameya-tur-rasheed,خرید و فروخت کے احکام,دین )معاوضہ جو کسی عقدکے نتیجے میں لازم ہوا(کی خرید و فروخت
2014-01-23,https://almuftionline.com/2014/01/23/8566/,مرض الموت اوراس کادورانیہ,<p>مرض الموت سےکیامراد ہے؟اورمرض الموت وفات سےکتنےدن پہلےشمارکیاجائےگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مرض الموت وہ بیماری ہے جس میں انسان مسلسل بیمار رہتا ہے اور بالآخر اس بیماری کی وجہ سے انسان انتقال کرجاتاہے، اس بیماری کومرض الموت کہا جائےگا۔خواہ وہ بیماری انسان کوفوراصاحب فراش بنادے،اورچلنےپھرنےسےروک دےیا فورا صاحب فراش تونہ بنائےبلکہ آہستہ آہستہ وہ حملہ کرتی رہےحتی کہ اسی مرض سےموت واقع ہوجائے۔اس دوسری صورت میں اگر چہ انسان چلنے پھرنے پر قادر ہو اور وہ اپنی گھریلو ضرورتیں یا گھر کے باہر کی ضرورتیں پوری کرنے کی طاقت رکھتا ہو، پھر بھی اس بیماری کو مرض الموت میں شمار کیا جائےگا کیونکہ فقہائے کرام نے اس بات کی تصریح کی ہے کہ مرض الموت کی بیماری ایک سال تک رہ سکتی ہے یہ بات یادرہے کہ اگر کوئی شخص ایسی بیماری میں مبتلا ہو جائے، جو عام طور پر موت کا سبب بنتی ہے، مگر اس بیماری سے اس کی صحت کو زیادہ خطرہ لاحق نہیں ہے اور نہ ہی وہ بیماری زیادہ بڑھ رہی ہے، بلکہ وہ اس بیماری کے باوجود کئی سالوں تک زندہ رہتا ہے، تو اس صورت میں ایسے آدمی کی مرض الموت اس وقت شروع ہوگی جب اس کی صحت بہت زیادہ خراب ہو جائے اوروہ اسی حالت میں مر جائے۔اگر کوئی شخص ایسی بیماری میں مبتلا ہو جائے جو عام طور پر موت کا سبب بنتی ہے؛ مگر وہ اس بیماری سے شفایاب ہو جائے، تو اس بیماری کو مرض الموت نہیں کہا جائے گا ۔اگر کوئی شخص مرض الموت میں ہو،مگر وہ اُس بیماری کے علاوہ کسی اور سبب سےمر جائےمثلا:کینسرکالاعلاج مریض کارکےحادثےمیں مرجاتا ہےتب بھی اس بیماری کو ""مرض الموت "" ہی کہا جائےگا۔</p>",8566,jameya-tur-rasheed,متفرق مسائل,متفرق مسائل
2014-01-23,https://almuftionline.com/2014/01/23/8565/,دکانوں پربنی  مساجداوران میں اعتکاف کاحکم,<p>جومسجدیں دکانوں کےاوپربنی ہوتی ہیں،جیسے:شاپنگ مالزمیں ہوتاہے،کیااس پرمسجدکےاحکام لاگو ہوں گے؟نیزکیاان میں رمضان کااعتکاف کرسکتےہیں کہ نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>وہ مساجدجودکانوں کےاوپربنی ہوتی ہیں جیسے:شاپنگ مالزاورپلازوں وغیرہ میں یعنی""فلیٹ والی مساجد""وہ شرعی مساجدنہیں ہوتیں،شرعی مسجدوہ ہوتی ہےجس کی تمام منزلیں ،چھت اور نچلاحصہ سب کاسب مسجدکےوقف ہو،اوران مساجدمیں اعتکاف کرنابھی جائزنہیں ہےکیونکہ اعتکاف کےلئے شرعی مسجداورموقوفہ مسجد(جومکمل وقف شدہ ہو)کاہوناضروری ہے۔</p>",8565,jameya-tur-rasheed,متفرق مسائل,متفرق مسائل
2014-01-23,https://almuftionline.com/2014/01/23/8563/,مسجدکےمتولی کی اجازت کےبغیرنئی کمیٹی بنانا,"<p>ہمارےمحلہ میں ایک مسجدہےجوکہ پہلےایک صاحب کاگھرتھا،2010 میں انہوں نےاپنےاس گھر کومسجد کےلیےوقف کیاتھا،یہ وقف زبانی بھی تھااورایک اسٹامپ پیپر)وقف نامہ( پربھی انہوں نے دستخط کیےتھے لیکن وہ پیپرگورنمنٹ سےاب تک رجسٹرڈنہیں ہوئے،جس وجہ سےیہ جگہ قانوناوقف نہیں اورمکان کےکاغذات بھی آج تک ان کےہی نام پرہیں،اوروہ خودملک سےباہرہیں اورانہوں نےاس مسجدکی جوانتظامیہ رجسٹرڈکرائی اس میں تمام افراداپنےگھرہی کہ رکھے،تمام افرادگھرکےانہوں نےاس لیےرکھےکہ وہ خودمتولی خودواقف اورمسجدکے تقریباتمام اخراجات بھی برداشت کررہےتھےباقی اخراجات میں علاقہ والےبھی حصہ لےرہےتھےاوریہ مسجدکبھی بھی نہ مالی طورپرمتاثرہوئی اورنہ ہی کبھی چندہ کےاعلان کی نوبت آئی،اپنی انتظامیہ میں انہوں نےصرف ایک فرداسی علاقہ کالیا تاکہ وہ ان کےساتھ نظم ونسق میں معاون ہو۔ گزشتہ دوسال سےاہل محلہ کوان متولی پراعتراض تھاان اعتراض کی تفصیل درج ذیل ہے: وہ مسجدکےمعاملات میں دخل اندازی بہت کرنےلگےمثلاان کاکہناتھاکہ ایک کیل بھی اگرکوئی دیوارمیں ٹھوکے تواس میں میری اجازت ہوگی ورنہ کوئی ایک کیل بھی نہ ٹھوکےاوراسی طرح مدرسہ میں 80بچوں سےزیادہ پرعلاقےوالے اصرارکرتےرہےکہ بچےبڑھائیں لیکن وہ کہتےتھےکہ ہمیں اتنےہی بچےرکھنےہیں مزیدنہیں بڑھانے اورمسجدمیں کوئی بےوقت آتاجاتاتووہ کیمرےمیں فورادیکھ لیتےتھےاورفوراخادم کوفون کردیتےکہ یہ کون آیااور کون گیا؟اسی طرح واش روم کی حالت بہت خستہ ہوگئی تھی اورعلاقہ مکین چاہتےتھےکہ واش روم بنالیےجائیں لیکن ان کی طرف سےاجازت نہیں ملتی تھی عمارت کارنگ بھی خراب ہوچکاتھالیکن ان کی طرف سےرنگ کی بھی اجازت نہیں مل رہی تھی حتی کہ انہوں نےامام ،خادم اورمؤذن کےکمرےمیں بھی کیمرےلگادیےتھےاوران کی تمام باتوں کی وجہ سے امام،مؤذن ،خادم اورعلاقہ مکین کافی پریشان تھےاس لیےکہ وہ امام خادم اورمؤذن کو بھی بہت تنگ کرتےتھے کہ جو بھی ہومیری اجازت سےہواورمیری اجازت کےبغیرایک چیزبھی یہاں سےوہاں نہ ہو۔ لہذا اہل محلہ نےایک وکیل سےقانونی مشورہ کیاکہ ہم علاقہ والے اپنی کمیٹی بناناچاہتےہیں تاکہ مسجدکے کام بحسن خوبی انجام دیئےجائیں توانہوں نےہمیں مشورہ دیاکہ یہ جگہ اب وقف ہےاس پرعوام کاچندہ بھی ہوگیاہےاوراس جگہ کےبجلی کےمیٹربھی مسجدکےنام پرہیں لہذاآپ اپنی کمیٹی بنالیں اس میں کوئی مضائقہ نہیں ہےپھرہم نےان کی اجازت کےبغیر اوران کوبتائےبغیر مسجد کی نئی انتظامیہ بنالی اوریہ بات ان کے علم میں تھی کہ اہل محلہ اپنی انتظامیہ بنارہےہیں جس پرانہوں نےتحریری طورپریہ پیغام بھی بھیجاکہ وہ اپنی انتظامیہ نہ بنائیں اورآخرمیں ایک صاحب نےان کوبتابھی دیاتھاکہ اب محلہ والوں کی انتظامیہ بن گئی ہےپہلےجوانہوں نےانتظامیہ بنائی تھی اس کوتین سال سےزائد عرصہ ہوچکاتھااورہرتین سال میں مسجدکی انتظامیہ کی تجدیدہوتی ہےیہ بات ان کےعلم میں نہیں تھی وہ یہ سمجھتےتھے کہ اب شایدہماری کمیٹی تاحیات ہےلیکن اہل محلہ کواس بات کاعلم ہوگیاتھاکہ تین سال ہوچکےہیں لہذاہم اب اپنی نئی کمیٹی بنالیتےہیں (اوربعدمیں اہل محلہ نےمتولی تک پیغام بھیجاکہ ہم نےنئی انتظامیہ رجسٹرڈکرلی ہےاور اس نئی کمیٹی پروہ متولی راضی نہیں تھےاورنہ ہی اب ہیں اورمتولی نےآخرمیں تحریری طورپراہل محلہ سےکہہ بھی دیا تھاکہ"" آپ لوگ نئی انتظامیہ رجسٹرڈنہ کریں بلکہ آپ جس طرح چاہتےہیں اپناکام کرتےرہیں ہم آپ کےکام میں رکاوٹ نہیں ڈالیں گےانتظامیہ ہمارےافرادہی کی رہنےدیں ""اوراہل علاقہ یہ سمجھ رہےتھےکہ یہ اجازت انہوں نےاس لئےدی کہ وہ اپنی کمیٹی نہ بنائیں لیکن ہم نئی انتظامیہ رجسٹرڈکرچکےتھے۔ علاقےوالوں نےجوکمیٹی بنائی ہےاس کامقصدمسجدپرقبضہ نہیں بلکہ مسجدکےانتظامات بہترکرناتھااورعلاقہ والوں کےذہن میں یہ بات بھی ہےکہ ایک عرصہ سےلوگ کچھ کچھ ماہانہ چندہ دےکراپناحصہ ملاتےہیں اوروہ زبانی وقف بھی کرچکےہیں اوروقف پیپرپردستخط بھی کیےہیں ۔اب سوال یہ ہےکہ متولی کی اجازت کےبغیرہم اہل محلہ کامذکورہ بالاوجوہات کی بنیادپرنئی کمیٹی رجسٹرڈ کرناشرعادرست ہےیانہیں برائےکرم اس میں راہنمائی فرمائیں ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>وقف شدہ اراضی/اشیاءوغیرہ میں واقف )وقف کرنےوالا(جسےمتولی بنادےتوصرف وہ ہی متولی ہوگاچنانچہ اگر واقف اپنےآپ کوہی متولی مقررکردےتوکرسکتاہے،جس کےبعدکسی اورشخص یاکمیٹی کوشرعااجازت نہیں کہ وہ مسجد کی نئی انتظامیہ بنائے ،سوائےاس صورت کےاگرکوئی متولی خیانت اورفسق وفجورمیں مبتلاہوجائےجس سےیہ اندیشہ ہوکہ مسجدکےانتظام وانصرام میں بددیانتی سےکام لےگااورمسجدکی دیکھ بھال میں کوتاہی کرےگا توپھرقاضی اسےہٹاکرکسی اورکومتولی مقررکرسکتا ہے۔ صورت مسئولہ میں مسجدکےنام جوایک نئی کمیٹی رجسٹرڈکی گئی ہے،شرعایہ درست نہیں ہے؟چونکہ متولی نےجب یہ کہدیاکہ"" آپ جس طرح چاہتےہیں اپناکام کرتےرہیں ہم آپ کےکام میں رکاوٹ نہیں ڈالیں گےلیکن انتظامیہ میں ہمارےافرادہی رہنےدیں""تواس کےبعدنئی کمیٹی/انتظامیہ رجسٹرڈکرانےکی شرعاگنجائش باقی نہیں رہتی لہذااس نئی کمیٹی کی تنفیذکوموخرکیاجائے،اگراس کےبعدبھی سابقہ کمیٹی کایہ رویہ رہاجس کی تفصیل سوال میں مذکورہےتوپھراس دوسری کمیٹی کوفعال اورپہلی والی کوبےدخل کرنےمیں کوئی حرج نہیں ۔</p>",8563,jameya-tur-rasheed,وقف کے مسائل,مسجد کے احکام و مسائل
2014-01-23,https://almuftionline.com/2014/01/23/8562/,مطلق الفاظ یمین کو نیت کےساتھ مقید کرنا,<p>کیافرماتےہیں مفتیان کرام اس مسئلےکےبارےمیں کہ میں چرس پی کرنشےکی حالت میں اپنی دوکان گیاتودوکان پہ میرےدرزی استادنےمجھےچرس پینےکی وجہ سےمارااورسخت غصہ ہواتومیں نےفوراکہاکہ اگرمیں نےچرس پی تو میری بیوی مجھ پرتین طلاق ۔میرےدل میں چرس پینے کی نسبت قسم کھانےوالےدن کےساتھ خاص تھی اورمیری نیت یہ تھی کہ اگرآج کےدن چرس پیوں تومیری بیوی مجھ پرتین طلاق،اپنی اس نیت پرقسم اٹھانےکےلیےبھی تیارہوں اور یہ بھی واضح کردوں کہ مجلس میں چرس پینےاورنہ پینےکےحوالےسےکوئی بات یامطالبہ نہیں تھا۔ قسم اٹھانےکےبعدچرسی دوستوں کےکہنےکےباوجود میں نےاس دن چرس نہیں پی،اس واقعہ کےچنددن بعد میں نےچرس پی ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مذکورہ میں الفاظ یمین(اگرمیں نےچرس پی تومیری بیوی مجھ پرتین طلاق)مطلق ہیں،کسی نیت کے ساتھ مقیدنہیں اورنہ ہی کوئی ایسا قرینہ حال موجود ہےجوآپ کی نیت پردلالت کرے،لہذاآپ کی نیت مدلول الفاظ سےزائد ہونےکی وجہ سےمعتبرنہیں ،چنانچہ چرس پینےسے آپ اپنی قسم میں حانث ہوگئے اور حانث ہوتےہی آپ کی بیوی پرتین طلاقیں واقع ہوچکی ہیں ،اب دونوں میاں بیوی ایک دوسرےسےفوراعلیحدگی اختیار کرلیں ۔</p>",8562,jameya-tur-rasheed,طلاق کے احکام,طلاق کے متفرق مسائل
2014-01-23,https://almuftionline.com/2014/01/23/8561/,زمین کونقدبیچنےکےبعد،واپس مارکیٹ ویلیوپرخریدنا,<p>کیافرماتےہیں علماءکرام اس مسئلےکےبارےمیں کہ ایک آدمی نے105مرلےزمین دوکروڑسترلاکھ (27000000)روپےمیں خریدی،سترلاکھ روپےنقداداکئےاورباقی رقم کی ادائیگی کوایک سال بعدزمین کے انتقال کرانےکےساتھ مشروط کیا،اب تقریبادوسال گزرگئےہیں اورانتقال نہیں ہوا،کیونکہ بائع نےیہ زمین اپنے رشتہ داروں سےخریدی تھی،اورانہوں نےاس وقت انتقال نہیں کرایاتھا،اب وہ انتقال کرانےسےانکارکررہے ہیں، چنانچہ بائع، مشتری سےیہ کہتاہےکہ جب انتقال نہیں ہورہاتواگرآپ یہ زمین دوبارہ مجھےآج کےریٹ کے مطابق بیچنا چاہتےہوتومیں اس کوخریدنےکیلئےتیارہوں ،نیزخریدارنےزمین پر قبضہ کیاتھا،اب سوال یہ ہےکہ کیا خریدارفروخت کنندہ پروہی زمین قیمت خریدسےزیادہ پربیچ سکتاہےیانہیں ؟ نیزاگراسکی کوئی متبادل صورت ہوتواس کی وضاحت فرمائیں ۔شکریہ</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ صورت میں عدم جواز کی کوئی ایسی وجہ نہیں پائی جارہی ،جس کی وجہ سےخریداراورفروخت کنندہ کے درمیان دوبارہ ہونےوالےمعاملےکوناجائزقراردیاجائے،لہذا فروخت کنندہ کاخریدارسے آج کےریٹ پرواپس زمین خرید ناجائزہے،البتہ اگرفروخت کنندہ ،خریدارسے کم قیمت پر خریدتاجس کی وجہ سے""شراء ماباع باقل مما باع قبل نقد الثمن الاول "" کی صورت پیدا ہوتی یاپہلےسے کسی قسم کی ایسی شرط یامنصوبہ بندی ہوتی بایں طورکہ پہلےوالے معاملے کادوسرےمعاملےسےتعلق ہوتاجس کی وجہ سے""بیع عینہ ""کی صورت پیداہوتی،توتب یہ معاملہ ناجائزہوتا۔</p>",8561,jameya-tur-rasheed,خرید و فروخت کے احکام,بیع کی مختلف اقسام ، بیع وفا،  بیع عینہ اور بیع استجرار کا بیان
