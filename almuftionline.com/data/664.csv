issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-08-10,https://almuftionline.com/2021/08/10/5164/,خاتون کی وفات کے بعدوالدین کی طرف سےشادی  کے موقع پردیئے گئے فلیٹ کا حکم,"<p>کیافرماتے ہیں علماء کرام درج ذیل مسئلہ کے بارےمیں کہ</p><p> میری بہن شگفتہ جبین صدیقی کی شادی 1998میں سلیم اخترصدیقی سے ہوئی، میرے والدمرحوم نے اپنی مذکورہ بیٹی یعنی میری بہن شگفتہ کو اپنا  فلیٹ ""بیت النعم"" واقع سیکٹر <span dir=""LTR"">5-K</span> نارتھ کراچی فلیٹ نمبر <span dir=""LTR"">K-7</span> فرسٹ فلور دیا،مذکورہ بہن کےساتھ والد صاحب نےسیل ایگریمنٹ کیاجس کے کاغذات منسلک ہیں،فلیٹ ان کے نام کروایااورقبضہ بھی دیدیا،اب میری بہن شگفتہ جبین کا انتقال ہوگیا ہے،اوراس کی کوئی اولاد نہیں ہے اوراس کے ورثہ میں صرف شوہرسلیم اخترصدیقی اوردو بھائی نوید احمد صدیقی اوروسیم احمدصدیقی شامل ہیں۔</p><p>اب پوچھنا یہ ہےکہ</p><p>      ١۔  میری بہن شگفتہ جبین کی میراث (فلیٹ)کی تقسیم کیسے ہوگی،اوراس فلیٹ  میں شوہر اورہربھائی کا کتناکتناحصہ ہوگا؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>  استفتاءکرنےوالےمذکورہ دونوں فریق دارافتاء جامعة الرشید میں حاضرہوئےتھے اوربذریعہ تحکیم فلیٹ کے علاوہ باقی چیزوں کے حوالےسے اس بات پر اتفاق کرچکے تھے کہ مرحومہ شگفتہ جبین نے ترکہ میں مذکورہ فلیٹ ""بیت النعم"" کے علاوہ کچھ نہیں چھوڑاتھا،لہذا اس فتوے کا تعلق صرف فلیٹ سے ہوگا۔</p><p> مرحومہ شگفتہ جبین کوشادی کے وقت  والدنے اپنی زندگی میں باقاعدہ سیل ایگریمنٹ کرکےجو فلیٹ ""بیت النعم"" کے نام سے مالک بناکردیا تھااوراس پرشگفتہ جبین کا قبضہ بھی کرادیا تھاوہ مرحومہ کےفوت ہونے کےبعداس کا ترکہ ہے،جس کا شرعی حکم یہ ہےکہ اس میں سے سب سے پہلے مرحومہ کے کفن  دفن کے متوسط اخراجات نکالے جائیں گے ،البتہ اگر کسی نے یہ اخراجات بطور تبرع ادا کر دیئے ہوں تو پھر یہ اخراجات نکالنے کی ضرورت نہیں ، اس کے بعد اگرمرحومہ پرکوئی قرض ہو تو اس کی ادائیگی ہوگی، اس کے بعد  مرحومہ  نے اگرغیر وارث کے لیے ایک تہائی کی حد تک کوئی جائز وصیت کی ہوتو اس پر عمل کیا جائےگا،اس کے بعد جوبھی ترکہ باقی بچےوہ شرعی ورثہ یعنی خاوندسلیم اخترصدیقی اوربھائی نوید احمدصدیقی اوروسیم احمدصدیقی میں تقسیم کیاجائے گا،جس کا طریقہ یہ ہےکہ مذکورہ بالاتین حقوق(کفن دفن کے اخراجات ،قرض اورثلت تک وصیت ) کی ادائیگی کے بعد مذکورہ فلیٹ کو4برابرحصوںمیں تقسیم کرکے دوحصےیعنی 50فیصد خاوند سلیم اخترصدیقی کو اورایک ایک حصہ یعنی 25،25فیصد مرحومہ کے ہرہربھائی یعنی نوید احمد صدیقی اورسیم احمد صدیقی  کو دیاجائےگا۔</p><p>چونکہ فریقین نےدارالافتاء میں حاضرہوکراس پر اتفاق کیا تھاکہ وہ یہ فلیٹ سیل  آوٹ کرکے تقسیم کریں گے، اورکوئی فریق اس فلیٹ پر اضافی خرچوں کا دعوی نہیں کرے گا، بناء بریں یہ فلیٹ فروخت کیاجائےگا اورکوئی فریق اس کےفروخت میں رکاوٹ نہیں ڈالے گا،اگرفروخت کے حوالے سےیافروخت کے وقت کے حوالےسےفریقین میں اختلاف ہوجائے تو دونوں فریق کسی تیسری پارٹی مثلاً ایسے پراپرٹی ڈیلرکےپاس یہ فلیٹ برائےسیل رکھوائیں گے جو دونوں کے ہاں معتمدہو،نیز فلیٹ کے اوریجنل فائل کے حوالے سےاگرفریقین میں کوئی  اختلاف  پیدا ہوجائے تو وہ فائل بھی کسی معتمدتیسری پارٹی کے پاس رکھواناہوگی، تاکہ سیل آوٹ کے بعد وہ تیسری پارٹی خود ہی یہ فائل فلیٹ کےخریدارکے حوالہ کرے،چونکہ فریقین نے مجیب (اس فتوے کاجواب لکھنے والے) کواپنی رضامندی سے حکم (فیصل) مقرر کیا تھا لہذا یہ فیصلہ اب فریقین کے لیے ماننا لازم ہوگا اورکسی کےلیے اس سے انکارکی گنجائش نہیں ہوگی ۔</p>",5164,jameya-tur-rasheed,نکاح کا بیان,جہیز،مہر اور گھریلو سامان کا بیان
2021-08-10,https://almuftionline.com/2021/08/10/5132/,شانگلہ میں موسمِ گرماکے بعض دنوں میں عشاء کی اذان نقشے میں درج  وقت سے پہلے دینا,"<p>کیافرماتے ہیں علماء کرام درج ذیل مسئلہ کے بارےمیں کہ</p><p>ہم گرمی کے موسم میں بعض اوقات اذان نقشے کے مطابق نہیں دیتےبلکہ اس سےکچھ پہلے دیتے ہیں اورنماز نقشے کے مطابق پڑھتے ہیں،مثلاً عشاء کاوقت <span dir=""LTR""> 8: 54</span>پرشروع ہوتاہے تو ہم اذان <span dir=""LTR"">8:45</span>پر دیدیتے ہیں،اورپھر نماز وقت داخل ہونے کےبعد<span dir=""LTR"">9:00</span>پڑھتے ہیں،تو وقت سے پہلے اذان دینا اوراس اذان پر نمازپڑھنے کا کیاحکم ہے؟</p><p>واضح رہے کہ ہمارے علاقے کا نقشہ صلاة مولانافضل محمد سواتی صاحب کا بنایاہواہے جو بنوری ٹاؤن میں استاذرہ چکا ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>    واضح رہے کہ عام طور پر نمازوں کے نقشوں میں عشاءکی نماز کا وقت شفقِ ابیض کے مطابق لکھا ہواہوتا ہے، اگرآپ کے علاقے کا نقشہ بھی اسی کے مطابق ہےیعنی 18درجے پربناہواہے تومسئولہ صورت میں وقت پرپڑھنے کی وجہ سےنمازتو بہرحال بلااختلاف صحیح ہوگئی،رہی بات نقشے میں درج وقت سے پہلے اذان دینے کی تو اگرچہ احتیاط اذان کے حوالے سےبھی اسی میں ہے کہ نقشے میں لکھے ہوئے وقت کے مطابق دی جائے اوراس سے پہلےنہ دی جائے تاکہ نماز کی طرح اذان بھی بلااختلاف صحیح ہوسکے، تاہم اگرکبھی اذان 18درجے پربنے ہوئے نقشے میں درج وقت سے پہلے دی جائے تو یہ دیکھناہوگا کہ وہ کہیں شفقِ احمر کے غروب ہونے سے پہلے تو نہیں دی گئی، اگردی گئی ہےتو اذان نہیں ہوئی، کیونکہ شفقِ احمر سےپہلے کسی بھی حنفی فقیہ کے نزدیک عشاء کا وقت شروع نہیں ہوتا،اس لیےوقت سےپہلےہونےکی وجہ سے یہ اذان نہیں ہوگی اوراگرشفقِ احمرکےغروب ہونے کے بعد دی گئی ہو تو اس طرح کی اذان صحیح ہوجائےگی،اس لیے کہ عشاء کےوقت کےشروع ہونے میں ائمہ کے درمیان اختلاف ہے، صاحبین رحمہما اللہ کے نزدیک عشاء کا وقت شفقِ احمر کے غروب  ہونےکے بعد شروع ہوتاہےجبکہ امام اعظم ابو حنیفہ رحمہ اللہ کے ہاں شفقِ ابیض کے غروب ہونےکے بعد شروع ہوتا ہے۔دونوں ہی قول مفتٰی بہ ہیں ، لہذ ا اگرکسی علاقے میں اعذار کی بناء پر لوگ عشاء کی نماز جلدی پڑھنا چاہتے ہیں،تو وہ اگر عشاءِ اول کے وقت میں نماز پڑھ لیں تو بلاشک وشبہ ان کی نماز درست ہو جائے گی،اورنماز درست ہوسکتی ہے تو صرف اذان تو بطریقِ اولی درست ہوسکےگی ۔</p><p>     شفقِ احمرکب غروب ہوتاہے؟ اس میں اختلاف ہے،بعض محققین کے قول کےمطابق 12درجے اوربعض کےقول مطابق 15درجے سورج کے زیرِ افق جانے پرشفقِ احمرغروب ہوتاہے، دونوں ہی قول دلائل اورمشاہدات پر مبنی ہیں، لہذاان میں سےبھی کسی قول پرعمل کیاجاسکتاہے۔تاہم عبادات میں چونکہ  احتیاط کا پہلو اختیار کرنا بہترہوتاہے اس لیے عشاء اول کے لیے 15درجے لینا زیادہ بہتر ہے، تاہم اگر کوئی مریض اس وقت تک انتظار کرنے میں بھی تکلیف محسوس کرتاہو تو وہ عشاء اول لیے 12درجے والاقول بھی لےسکتاہے۔تاہم 12 درجےسے پہلے عشاء کی نماز پڑھنااوراذان دینا صحیح نہیں ہوگا ورنہ تو یہ وقت سے پہلے سمجھی جائے گی اورصحیح نہیں ہوگی۔</p><p>اب 12/15 درجےکاوقت کب شروع ہوتاہے تو وہ مختلف موسموں اورمختلف علاقوں میں  مختلف اوقات میں شروع ہوتاہے،لہذا اس کےلیے آپ کواپنے علاقے کا نام اورطول وعرض لکھ کر ہمارے دارالافتاء سے ایک نقشہ حاصل کرنا ہوگا۔</p>",5132,jameya-tur-rasheed,نماز کا بیان,نماز کی شرائط کا بیان
2021-08-10,https://almuftionline.com/2021/08/10/5131/,مغرب کی اذان اورجماعت کے درمیان وقفے کا حکم,<p>کیافرماتے ہیں علماء کرام درج ذیل مسئلہ کے بارےمیں کہ</p><p>مغرب کی اذان کے بعد جماعت کے لیے 3سے 5منٹ تک انتظارکرواناجائز ہے یانہیں،اورجماعت تاخیر سے پڑھنے میں شہر ی اوردیہی علاقوں کا کوئی فرق ہے یانہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> اذانِ مغرب اورجماعت کے درمیان وقفہ کرنے میں یہ تفصیل ہے کہ اذانِ مغرب کے بعد جماعت میں تأخیر کرنے کے تین درجات ہیں ۔</p><p>(الف):ایک درجہ یہ ہے کہ اذان واقامت کے درمیان دور کعت سے کم تأخیر ہو،یہ بلاکراہت جائز ہے ۔</p><p>(ب):دوسرا یہ کہ دورکعتوں کے برابر یا اس سے زیادہ مگر ستاروں کے ظاہرہونے  سے پہلے تک تأخیرہو ،یہ مکروہِ تنزیہی ہے ۔</p><p>(ج): تیسرا درجہ یہ ہے کہ اس قدرتأخیر کی جائے کہ ستارے ظاہر ہوجائیں ،ایسی تأخیر مکروہ ِتحریمی یعنی ناجائز ہے۔</p><p> انسان اگراطمینان اورسکونِ قلب کےساتھ نمازپڑھےگاتودو رکعتوں کےلئے کم وبیش تین منٹ درکار ہوںگے؛لہذااذانِ مغرب کےبعد چارسے پانچ منٹ کا وقفہ دوسرے درجہ میں داخل ہونے کی وجہ سے مکروہِ تنزیہی ہوگا،لیکن تین منٹ تک وقفہ دینے کی گنجائش ہوگی،خاص طور پر جبکہ اس سے مقصود تکثیر جماعت ہوکیونکہ تکثیرِ جماعت میں نمازیوں کی کثرت بذاتِ خود مقصود ِشرعی ہے جیسےکہ اسی مقصد کےلیے رمضان المبارک میں فجرکی نماز غلس(اندھیرے) میں نماز ادا کی جاتی ہے۔</p><p>اذان ِ مغرب اورجماعت کے درمیان وقفےکےحوالے سے شہری  اوردیہی علاقوں کا کوئی فرق نہیں۔</p>",5131,jameya-tur-rasheed,نماز کا بیان,نماز کے فرائض و واجبات کا بیان
2021-08-10,https://almuftionline.com/2021/08/10/5062/,بیع فاسدمیں مبیع کے خرچہ کاحکم,<p>کیا فرماتے ہیں مفتیان کرام ذیل مسئلہ کے بارے میں:</p><p> خالد نے بکر پر حمل کی شرط سے گائے فروخت کیا،یعنی بکر نے اس شرط پر خریدا کہ یہ گائے حاملہ ہے،لیکن خریداری کے 2 مہینے بعد معلوم ہوا کہ گائے غیر حاملہ ہے،اب خالد اور بکر دونوں سودا فسخ کرنے پر راضی ہیں،اب دریافت طلب امر یہ ہےکہ بکر نے جو اپنے گھر پر دو مہینےیہ گائےپالاہے،اور اس پر جو مصارف آئے ہیں،فسخ کے وقت بکرخالد سے 2 مہینے کےمصارف کے مطالبے کا حق رکھتا ہے یا نہیں؟برائے کرم فقہی حوالہ جات کیساتھ  جواب عنایت فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں بیع کے اندر ایسی شرط لگائی گئی تھی جس کی وجہ سے شروع سے ہی خرید وفروخت کا یہ معاملہ  درست نہیں تھا۔فریقین پر لازم تھا کہ اس معاملے کو فسخ کردیں،البتہ قبضہ کرنے کے بعد،معاملے کے ناجائز ہونے کے باوجود بھی ،چونکہ اس چیز پر خریدار کی ملکیت رہی ہے،اس لیے اس نے جو خرچہ کیا ہے وہ اپنی ملکیتی چیز پر کیا ہے،لہذا اب اس خرچہ کا مطالبہ فروخت کنندہ سے کرنا درست نہیں ہے۔تاہم فروخت کنندہ کو اخلاقی طور پر خرچے میں تعاون کرناچاہیے، تاکہ خریدنے والے کا بوجھ کچھ کم ہو۔</p>",5062,jameya-tur-rasheed,خرید و فروخت کے احکام,بیع فاسد ، باطل ، موقوف اور مکروہ  کا بیان
2021-08-09,https://almuftionline.com/2021/08/09/5115/,مسجد میں قرآن کریم فروخت کرنا اور اس کے لیے جگہ دے کر اجرت لینا,<p>ہمارے علاقے میں کچھ لوگ قرآن فروخت کرنے کے لیے آتے ہیں۔ ان کا قرآن ہم نے مکمل طور پر چیک کیا ہے، اس میں کوئی غلطی نہیں ہے۔ وہ لوگ مسجد کمیٹی سے یہ اجازت مانگ رہے ہیں کہ مسجد میں کچھ وقت کے لیے قرآن کریم فروخت کرنے کے لیے ہمیں جگہ فراہم کی جائے۔ ہم چار سے پانچ بار اعلان بھی کریں گے کہ جن لوگوں کے پاس ایسے قرآن کریم ہیں جو شہید ہو گئے ہیں وہ ہمیں دے دیں یا اگر کسی کو جلد کروانی ہو تو ہم سے کروا لیں۔ اس کے ساتھ ساتھ کسی کو قرآن کریم خریدنا ہو تو ہم سے خرید لیں۔</p><p>اس کام کے بدلے کمیٹی اگر کچھ رقم ان سے لے کر مسجد میں خرچ کرتی ہے تو کیا یہ معاملہ جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>حدود مسجد میں (یعنی اتنی جگہ میں جو نماز باجماعت کے لیے وقف ہوتی ہے) غیر معتکف کے لیے کسی قسم کی خرید و فروخت یا اجارے کا معاملہ کرنا شرعاً مکروہ تحریمی اور ناجائز ہے۔ اسی طرح مسجد سے غیر متعلقہ کسی کام کے لیے مسجد میں اعلان کرنا بھی شرعاً جائز نہیں ہے اور نبی کریم ﷺ نے اس سے منع فرمایا ہے۔ نیز مسجد کے کسی حصے کو کرائے پر دینا اور اس کی اجرت لینا بھی شرعاً ناجائز ہے۔  لہذا سوال میں مذکور صورت میں اگر یہ قرآن کریم مسجد کی حدود میں فروخت کیے جاتے ہیں تو انہیں فروخت کرنا ، ان کے لیے جگہ دینا اور اس کے بدلے کوئی رقم لینا شرعاً جائز نہیں ہے۔ اور اگر یہ ایسے حصے میں فروخت کیے جاتے ہیں جو حدود مسجد میں داخل نہیں ہے (بلکہ مسجد اور نمازیوں کی مختلف ضروریات کے لیے بنایا گیا ہے جیسے وضو خانہ، دروازے سے متصل حصہ وغیرہ) تو وہاں قرآن کریم کی خرید و فروخت ، اس کے لیے جگہ دینا اور اس کی رقم لینا جائز ہیں۔ البتہ مسجد میں اعلان کرنا بہرحال ناجائز ہے چاہے خرید و فروخت حدود مسجد میں ہو یا اس سے باہر ہو۔</p>",5115,jameya-tur-rasheed,وقف کے مسائل,مسجد کے احکام و مسائل
2021-08-09,https://almuftionline.com/2021/08/09/4861/,تجھے طلاق ہے اورمجھے تمہاری بیٹی نہیں چاہیے سے طلاق کا حکم,"<p>کیافرماتے ہیں علماء کرام اس مسئلہ کے بارے میں کہ</p><p>مسمّی سعید الرحمن ولد قاسم محمود کانکاح مریم بنت محمدظاہرسے ہوا تھا،اوررخصتی نہیں ہوئی تھی،نکاح کے کچھ عرصے کے بعد سعید الرحمن نے مریم  کو میسج کیا کہ ""تم مجھ پر طلاق ہو یا میری طرف سے تجھے طلاق ہے ""یہ میسج مریم کے بھائی ،اس کے ماموں اوراس کی والدہ نے بھی دیکھا ہے،اس کے کچھ عرصے کے بعد سعید الرحمن نے اپنے سالے اورسسر کو الگ الگ میسج میں لکھا کہ"" مجھے تمہاری لڑکی نہیں چاہئے،میں اس سے شادی نہیں کرسکتا""یہ نکاح میری مرضی کے بغیرمیرے والد نے  کیاتھا۔</p><p>مذکورہ بالاصورتِ حال میں مندرجہ ذیل سوالات کے جوابات مطلوب ہیں :</p><p>١۔ کیامریم کو طلاق ہوگئی ہے یانہیں؟ اگر طلاق ہوگئی ہے تو کتنی؟نیز اس طلاق سے نکاح ختم ہوگیا ہے یا برقرارہے؟</p><p>۲۔ مریم کا مہر پانچ تولہ سونا مقررہوا تھا ،طلاق کی صورت میں کتنا مہر واجب ہوگا؟</p><p>۳۔ خود لڑکی،اس کابھائی ،اس کاماموں اوراس کی والدہ  یہ چاروں اس بات کوحلفیہ  بیان کرتے ہیں کہ لڑکے نے طلاق کا میسج کیا تھا اورہم نے خود دیکھاہے۔اب اگربالفرض لڑکا مکر جائےاوریہ کہے کہ میں نے طلاق کے مذکورہ الفاظ نہیں لکھےتو اس صورت میں لڑکی کے گھروالوں کو کیاکرناچاہیے ؟کیا لڑکے کی بات مان لیں یا طلاق کاحکم معتبرہوگا؟</p><p>۴۔ اس صورت میں لڑکی  کا نکاح اس کے گھر والے کہیں اورکرسکتے ہیں یانہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>﴿١﴾ چونکہ لڑکی (مریم) غیر مدخول بہاہے اورسائل نے زبانی فون پر بتایاکہ مذکورلڑکا اورلڑکی کےدرمیان کسی قسم کی خلوتِ صحیحہ اورغیر صحیحہ بھی نہیں ہوئی ہے،لہذامیسج میں لکھے ہوئے الفاظ میں سے ""تم مجھ پر طلاق ہویا  میر ی طرف سے تجھے طلاق ہے"" سےمریم پرایک طلاقِ بائن واقع ہوگئی ہےاورمریم کا نکاح سعید الرحمن سےختم ہوگیا ہے،اوراس پر عدت بھی نہیں ہے ،لہذامریم چونکہ طلاق کا محل نہیں رہی، لہذاساس اورپھرسسرکو لکھے ہوئے اس جملے ""مجھے تمہاری بیٹی نہیں چاہیے""سےکوئی طلاق نہیں ہوئی، نیزاس جملے ""مجھے تمہاری بیٹی نہیں چاہیے""سے ویسے بھی فقہاء کے راجح قول کے مطابق طلاق نہیں ہوتی،لہذا مسئولہ صورت میں مریم پرصرف ایک طلاقِ بائن واقع ہوئی ہے،اوروہ سعید الرحمن کی نکاح سے نکل چکی ہے ،اگرشوہرسعید الرحمن دوبارہ مریم سے نکاح کرناچاہتاہےتو یہ دونوں باہمی رضامندی سے،گواہوں کی موجودگی میں، نئے مہر کےساتھ دوبارہ نکاح کرسکتے ہیں،تاہم آئندہ سعید الرحمن کو دو طلاقوں کا اختیار  ہوگا۔</p><p>﴿۲﴾۔ صورت ِ مسئولہ میں چونکہ دخول اورخلوت سے پہلے طلاق ہوئی ہے،لہذاشریعت کی رو سے مقررکردہ مہر کا نصف واجب ہوگا۔</p><p>(۳)۔بالفرض اگرسعید الرحمن  اپنی بات سے مکر جائے اوریہ کہے کہ میں نےطلاق کے الفاظ نہیں لکھے تو پھرچونکہ میاں بیوی  میں طلاق کے حوالے سے اختلاف ہوجائےگا،اس لیےکہ شوہرطلاق کےالفاظ سےانکار کررہاہوگا اور بیوی اقرارکرتی ہوگی،لہذا اب شرعی حکم یہ ہوگاکہ بیوی مریم کو گواہ پیش کرناہونگے ورنہ شوہر کی بات قسم کے ساتھ معتبر ہوگی اورمسئولہ صورت میں بقول سائل چونکہ مریم کے پاس گواہ  ہیں ،لہذا اس کی بات کا اعتبار ہوگا اورایک طلاقِ بائن  واقع سمجھی جائے گی۔</p><p>﴿4﴾۔جی ہاں کرسکتے ہیں،اس لیے کہاگرشوہرسعید الرحمن طلاق کے مذکورہ الفاظ کا اقرارکرتاہےتو ظاہر ہےکہ پھرتو طلاق بائن ہوچکی ہے اورعدت نہ ہونے کی وجہ سےمریم اجنبیہ بن چکی ہےلہذاس کے آگے  نکاح کرنے میں کوئی چیزمانع نہیں ہے اوراگرشوہرطلاق کے مذکورہ الفاظ سے انکارکرتاہے توبھی چونکہ مریم کے پاس شوہر کےالفاظ پرگواہ موجود ہیں،لہذامریم کے گھروالےاس کا نکاح آگے کرسکتے ہیں۔</p>",4861,jameya-tur-rasheed,طلاق کے احکام,طلاق کے متفرق مسائل
2021-08-08,https://almuftionline.com/2021/08/08/5158/,دوصریح طلاقوں کے بعد لفظ”فارغ”سے طلاق کا حکم,<p>کیا فرماتے ہیں مفتیان کرام اس مسئلے کے بارے میں کہ</p><p>میں فرزانہ بی بی زوجہ راشد گلزارخان حلفاً بیان کرتی ہوں کہ تقریباًآٹھ سال پہلے راشد گلزارنے مجھے دو دفعہ طلاق کے الفاظ بولے تھے جبکہ تیسری مرتبہ کہنے سے پہلے اس کے والد صاحب نے ان کے منہ پر ہاتھ رکھ دیا اوررات کے وقت ہماری صلح ہوگئی اوردوسرے دن صبح تقریباآٹھ بجے ہم دونوں نے کلمہ طیبہ پڑھ لیا ،تاہم اس کے اورمیرے یعنی فرزانہ بیوی کے دل میں رنجش رہی اورمیں اپنے میکے چلی گئی ،پندرہ دنوں کےبعد مجھے پتہ چلا کہ میں حاملہ ہوں اوراس کے بعد ہماری تقریبا20دنوں میں میں اپنے گھر والوں کی مرضی سے واپس اپنے گھرآگئی ،اس کے بعد راشد نے مجھے تقریباًپانچ ماہ پہلے تین دفعہ مجھے فارغ ،فارغ،فارغ کہا ،اس کےبعد اکیس دن گزرنے کے بعد کسی نے کہا کہ بھائی تم اپنامعاملہ صاف کروتوتب ہم آپ سے دعاء اورسلام رکھیں گے ،اس کے بعد ہم نے دوبارہ رجوع کیا اورنکاح پڑھ لیا،ہم دونوں میاں بیوی  کابیان  ایک ہی ہے بس فرق صرف اتناہے کہ راشدکے بیان میں ہے کہ اس نےاپنے حلقہ احباب میں جاکرکہاکہ میں نے اپنی بیوی کو طلاق دیدی ہے ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں تین طلاق واقع ہوکر حرمتِ مغلظہ ثابت ہوچکی ہے،لہذا اب میاں بیوی میں حلالہ کے بغیر نہ رجوع ہوسکتاہے اورنہ ہی نکاح ۔</p><p>دو طلاقیں تو طلاق کے صریح لفظ کے استعمال سے ہی ہوچکی تھیں اورتیسری طلاق لفظ فارغ کے استعمال سے ہوگئی ہے ،اس لیے کہ اس لفظ سےراشد کا طلاق مراد لینے کا قرینہ موجود ہے اوروہ یہ ہے کہ یہ لفظ کہنے کےبعدراشد گلزارخان نےاپنے حلقہ احباب میں جاکرکہاہےکہ ""میں نے اپنی بیوی کو طلاق دیدی ہے"" ۔لہذا مسئولہ صورت میں تین طلاق ہوچکی ہیں۔</p>",5158,jameya-tur-rasheed,طلاق کے احکام,طلاق کے متفرق مسائل
2021-08-08,https://almuftionline.com/2021/08/08/5133/,امام کے ساتھ عشاء پڑھتے ہوئےاگر رجوع چھوٹ جائے اورپھرمقتدی اس کوبعد میں ادا کرے تو نماز کاحکم کیاہوگا؟,<p>کیافرماتے ہیں علماء کرام اس مسئلہ کے بارے میں کہ</p><p>  ایک دفعہ نمازِ عشاء جماعت کے ساتھ ادا کررہاتھااس حال میں کہ امام نیچے فلورمیں کھڑاتھا اورمجھے نظر نہیں آرہاتھااورمیں دوسرے فلورپر تھا ،قعدہ اولی میں امام کو سہو ہوگیا اوربغیر قعدہ کئے وہ تیسرے رکعت کی قیام کے لیےکھڑے ہوگئے جبکہ میں بدستورقعدہ میں بیٹھارہااورتشہد مکمل کرتارہا،کیونکہ مجھے امام نظر نہیں آرہاتھا، میں سمجھا کہ وہ بھی قعدہ میں ہے جب امام نے رکوع کےلیے تکبیر کہی تو میں قیام کی تکبیر سمجھ کرکھڑا ہوگیا، مگر جب امام نے سمیع اللہ لمن حمدہ کہا تو تب مجھے پتہ چلا کہ امام تو رکوع سے اٹھ چکاہے،اورمیرارکوع رہ گیاہے، میں نے رکوع چھوڑ دیااور سجد ہ میں امام کی پیروی کی اورآخرمیں جب امام نے سجدہ سہوکےلیے سلام پھیرا تو میں نے ان کی اتباع کی اورسجدہ سہوکے بعد آخری قعدہ میں جب امام نے سلام پھیراتو میں بغیر سلام پھیرے اس فوت شدہ رکوع  کی ادائیگی کےلیے کھڑا ہوگیا، میں نے لاحق کی طرح ایک رکعت مکمل کی اورسجدہ سہودوبارہ کرکے سلام پھیرا تو کیا اس صوت میں میری نماز صحیح ہوگئی یانہیں نیز اگرتصحیح کی کوئی اورصورت ہوتو اس کو بھی ذکر کریں ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ کی نماز ہوگئی ہے، کیونکہ جوفرض رکوع آپ سےرہ گیا تھا اس کی آپ نے قضاءکرلی ہےاورباقی غلطیوں کا ازالہ سجد ہ سہوسے ہوگیاہے،لہذا نمازتوصحیح ہوگئی ہے،  البتہ آ پ  نے جو طریقہ اس کے لیے اختیارکیا وہ درست نہیں تھا، اس لیے کہ جب آپ غلطی پر متنبہ ہوگئےتھے توسب سے پہلے اٹھ کرآپ کومختصرقیام اورمختصررکوع کرناچاہیے تھا اورپھر امام کے ساتھ سجدہ  میں شرکت کرنی چاہئے تھی، جبکہ آپ نے رکوع چھوڑ دی اورآخر میں رکعت کا اضافہ کرکے اس میں رکوع کیا نیز سجدہ سہوکاتکراربھی کیا جو مشروع نہیں۔تاہم ان غلطیوں کے باوجودآپ کی نماز صحیح ہوگئی ،اعادے کی ضرورت نہیں۔</p>",5133,jameya-tur-rasheed,نماز کا بیان,سجدہ سہو کابیان
2021-08-08,https://almuftionline.com/2021/08/08/4878/,?Can house or car be purchase from Islamic Banks,<p>Question: My name is shahid zaman. I am s software engineer by profession. I want to ask whether buying a house and car using Islamic banking available in Pakistan for example Meezan bank is permissible and halal.</p><p> I am considering to buy and want to make sure I am not committing haram.</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>Banks operating under the supervision of authentic qualified scholars such as Meezan Bank, BankIslami, can be used for buying or building a house through the house finance method of these banks, in the same way a car can be purchased according to the procedure of car ijarah.</p><p>According to sharia, there is nothing wrong in dealing with such Islamic banks or Islamic branches/Islamic windows of other conventional banks which are regularly run under the supervision of qualified Ulama.</p><p> </p>",4878,jameya-tur-rasheed,سود اور جوے کے مسائل,مختلف بینکوں اور جدید مالیاتی اداروں کے سود  سے متعلق مسائل کا بیان
2021-08-07,https://almuftionline.com/2021/08/07/5456/,تنخواہ کی رقم میں کتنی زکوۃ لازم ہوگی؟,<p>مفتی صاحب، مجھے جنوری 2021 میں سرکاری نوکری ملی ہے جس میں مجھے تنخواہ 17668 روپے مل رہی ہے، مگر میرے پاس سوائے اپنے ذاتی گھر کے کچھ بھی نہیں۔ میرے اوپر کتنی زکوۃ بنے گی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زکوۃ واجب ہونے کے لیے صاحبِ نصاب ہونا اور نصاب پر سال گزرنا شرط ہے، زکوۃ میں قمری سال کا اعتبار ہوتا ہے، شمسی سال کا نہیں۔ موجودہ زمانے میں صرف سترہ اٹھارہ ہزار روپے نصاب نہیں بنتا۔ حکومتِ پاکستان نے سال 1442ھ (2021ء) کے لیے چاندی کا نصاب 80 ہزار 933 روپے مقرر کیا تھا، لیکن حکومت کا مقرر کردہ نصاب حتمی نہیں ہوتا؛ کیونکہ چاندی کی قمیت کم و بیش ہوتی رہتی ہے، البتہ اس سے ایک اندازہ ہوجاتا ہے، باقی اصل دار و مدار ساڑھے باون تولہ چاندی کی مالیت ہے۔</p><p>لہٰذا جس قمری تاریخ کو آپ (اپنے اوپر واجب الاداء قرضے منہا کرنے کے بعد) ساڑھے باون تولہ چاندی کی مالیت کے بقدر رقم کے مالک ہوجائیں، یا خالص نقد رقم تو اتنی نہ ہو لیکن مختلف اموالِ زکوۃ یعنی سونا، چاندی، مالِ تجارت اور نقد رقم کی مجموعی مالیت اتنی ہو تو اس تاریخ کو آپ صاحبِ نصاب بن جائیں گے (اگر کسی کے پاس صرف سونا ہو اور کچھ نہ ہو تو پھر اس کا نصاب ساڑھے سات تولہ سونا ہے)۔ پھر اگر سال پورا ہونے پر اگلی اسی قمری تاریخ کو بھی آپ کے پاس نصاب کے بقدر اموالِ زکوۃ موجود ہوئے تو اس دن موجود اموالِ زکوۃ کا چالیسواں حصہ (ڈھائی فیصد) بطورِ زکوۃ دینا لازم ہوگا۔  سال کے درمیان میں نصاب کی کمی بیشی کی وجہ سے زکوۃ ساقط نہیں ہوگی، البتہ اگر کبھی سال کے درمیان نصاب بالکل ختم ہوجائے تو پھر زکوۃ کا سال بھی دوبارہ صاحبِ نصاب بننے کے بعد نئے سرے سے شروع ہوگا۔</p><p>اگر صاحبِ نصاب بننے کی تاریخ متعین طور پر یاد نہ ہو تو اچھی طرح سوچ بچار کے بعد جس تاریخ کے بارے میں غالب گمان ہو، وہی آپ کی زکوۃ کی تاریخ سمجھی جائے گی۔</p><p> </p>",5456,jameya-tur-rasheed,زکوة کابیان,ان  چیزوں کا بیان جن  میں زکوة لازم ہوتی ہے اور جن میں  نہیں ہوتی
