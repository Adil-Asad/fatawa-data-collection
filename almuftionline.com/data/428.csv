issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-09-24,https://almuftionline.com/2022/09/24/7910/,بدل کا ذکر کیے بغیر خلع اور بچوں کی کفالت کا حکم,"<p>میرا آبائی تعلق میر پور خاص سے ہے۔ میری اہلیہ کراچی سے تعلق رکھتی ہے۔ میں 2018ء میں اہلیہ کی خواہش پر اور بچوں کی تعلیم کے لیے کراچی شفٹ ہوا۔ یہاں کافی مسائل کا سامنا رہا۔ پھر اہلیہ ہی کی خواہش پر اپنی میر پور خاص کی جائیداد بھی بیچ دی۔ چونکہ میں نے بچپن سے 40 سال تقریبا میر پور خاص میں گزارے تھے، اس لیے یہاں کافی مشکلات کا سامنا رہا۔ گھر میں مسلسل ناچاقی کی وجہ سے میں نے اہلیہ کو 18 نومبر 2021ء میں ایک طلاق دیدی۔ پھر غلطی کا احساس ہوجانے پر بڑی مشکل سے اہلیہ کو تجدیدِ نکاح کے لیے راضی کیا۔ پھر کچھ عرصہ حالات صحیح ہوئے۔ میری اہلیہ مسلسل مجھ سے کسی نہ کسی معاملے پر الجھتی ہی رہی، حالانکہ میں نے ہر کام ان کی خواہش کے مطابق کرنے کی کوشش کی، انہی کی خواہش کے مطابق میں نے کراچی میں جائیداد خریدی۔ میری اہلیہ عالمہ ہے، مزاج کافی گرم اور ترش ہے، اپنے آگے کسی کو خاطر میں نہیں لاتی۔ فروری 2022ء میں گلشنِ معمار شفٹ ہوئے۔ چونکہ میر پور خاص کی پراپرٹی کے بدلے کراچی میں پراپرٹی لے چکے تھے، اس وجہ سے رقم اتنی نہیں تھی کہ معمار میں اہلیہ کی خواہش پر جو فلیٹ لیا، اس کی قیمت پوری ہوتی۔ حالانکہ میں نے لاکھ سمجھایا کہ اتنی رقم میں ہی کوئی معقول جگہ لے لیتے ہیں، مگر اہلیہ مصر رہی کہ آپ کے پاس جتنے ہیں، دیدیں، باقی دیکھ لیں گے۔ گلشنِ معمار کا فلیٹ ہماری فیملی کے اعتبار سے کافی بڑا ہے، لیکن اہلیہ کی خواہش کے آگے میں چپ ہوگیا۔ یہاں آنے کے بعد اخراجات کا لوڈ بڑھ گیا اور گھر میں پھر سے ناچاقی بڑھ گئی۔  </p><p>کچھ عرصہ پہلے اہلیہ نے پھر سے تلخ باتیں اور کافی سخت لہجے میں علیحدگی کا مطالبہ شروع کیا، یہاں تک کہہ دیا کہ ہماری طلاق ہوچکی ہے، اس لیے مجھے فارغ کردیں۔ اس دوران فلیٹ کی آدھی رقم ادا ہوچکی تھی۔ وہ مسلسل مجھے کہتی رہی کہ آپ کنایہ الفاظ استعمال کرتے ہیں تو طلاق ہوگئی۔ اتنا تو میں بھی سمجھتا ہوں کہ کون سے الفاظ استعمال کرنے ہیں اور کون سے الفاظ سے طلاق واقع ہوتی ہے، مگر اہلیہ میرے لاکھ سمجھانے پر نہیں مانی۔   </p><p>غور طلب بات یہ ہے کہ پہلے مسلسل ذہنی اذیت دے کر اور بچوں کے سامنے میری تذلیل کر کے</p><p>فلیٹ اپنے نام لکھوایا کہ میرا اب کسی بھی قسم کا لینا دینا نہیں ہے اور مذکورہ فلیٹ سامان کے ساتھ اہلیہ کے نام کرتا ہوں۔ پھر جب میں نے ان کے طلاق کے مطالبہ کو نہیں مانا تو انہوں نے خلع کا مطالبہ کردیا۔ چونکہ میں خلع کے معاملات نہیں سمجھتا، اس لیے میں نے خلع دینے سے بھی انکار کردیا۔  پھر مسلسل ذہنی دباؤ اور اہلیہ کی اس بات پر کہ خلع ایک طلاق شمار ہوتی ہے، میں نے مسلسل ایک ہی سوال کیا کہ کیا ایک ہی ہوتی ہے ؟ اہلیہ نے کہا ہاں، اس کے بعد بھی ہم ساتھ چل سکتے ہیں، اور آپ کے پاس ایک طلاق کا اختیار باقی ہوگا۔ تب مجبور ہوکر اور اللہ کو حاضر ناظر جان کر پیپر پر خلع کے الفاظ لکھ کر اہلیہ کو خلع دیدیا، مطلب ایک طلاق۔ یہ بات 7 ستمبر 2022ء کو ہوئی، خلع دیتے وقت خلع کا بدل طے نہیں ہوا تھا کہ کس چیز کے بدلے میں خلع دیا جارہا ہے، البتہ اہلیہ نے تجدیدِ نکاح کا وعدہ کیا تھا۔ مہر میں اس کو مکمل دے چکا تھا۔</p><p>اب معلوم یہ کرنا ہے کہ شرعی اعتبار سے:</p><ol>
<li> طلاق واقع ہوچکی ہے ؟ اگر ہاں تو کتنی طلاق شمار ہوں گی ؟</li>
<li>اگر طلاق واقع ہوچکی ہے اور اب ہمیں تعلق قائم رکھنا ہو تو اس کا کیا طریقۂ کار ہوگا ؟</li>
<li>خلع کے بعد اہلیہ کے مجھ پر اور میرے ان پر کیا حقوق ہیں؟ خلع دیتے وقت نان نفقہ کے حوالے سے کچھ طے نہیں ہوا تھا؛ کیونکہ اہلیہ نے خلع اپنے مطالبہ پر لیا ہے۔</li>
<li>ہمارے دو بچے ہیں۔ ایک بیٹے کی عمر 13 سال اور دوسرے بیٹے کی عمر 11 سال ہے۔ ان کی کفالت کس کے ذمے ہے ؟</li>
</ol>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p> (1)۔۔۔ خلع شرعا ایک طلاقِ بائن شمار ہوتی ہے۔ لہٰذا صورتِ مسئولہ میں جب آپ نے اپنی اہلیہ کو خلع دیدیا تو اس پر ایک طلاقِ بائن واقع ہوگئی۔ طلاقِ بائن سے نکاح ختم ہوجاتا ہے، اس کے بعد رجوع نہیں ہوسکتا، البتہ اگر طرفین باہمی رضامندی سے دوبارہ نیا نکاح کرنا چاہے تو کرسکتے ہیں، ان دونوں کے درمیان نیا نکاح عدت کے اندر بھی ہوسکتا ہے اور عدت کے بعد بھی۔   </p><p>(2)۔۔۔ اب اگر آپ دونوں باہم رضامندی سے ساتھ رہنا چاہتے ہیں تو دو گواہوں کی موجودگی میں نئے مہر کے بدلے دوبارہ نکاح کرسکتے ہیں۔ تاہم چونکہ آپ اس سے پہلے بھی ایک طلاق دے چکے ہیں، اس لیے آئندہ آپ کو صرف ایک طلاق کا اختیار باقی رہے، یعنی اگر دوبارہ نکاح کے بعد آپ ایک طلاق اور دیں گے تو تین طلاقیں پوری ہونے کی وجہ سے آپ دونوں کے درمیان حرمتِ مغلظہ ثابت ہوجائے گی، جس کے بعد نہ رجوع ہوسکتا ہے اور نہ تحلیل کے بغیر دوبارہ نکاح۔ اس لیے اگر آپ دونوں کا دوبارہ نکاح ہوتا ہے تو آئندہ طلاق کے معاملے میں سخت احتیاط سے کام لینا ہوگا۔</p><p>(3)۔۔۔ سوال میں ذکر کردہ تفصیل کے مطابق دورانِ عدت اہلیہ کا نفقہ آپ پر لازم ہوگا۔ جہاں تک بدلِ خلع کا تعلق ہے تو جب خلع میں بدل کا ذکر نہیں ہوا تھا اور مہر بھی آپ پہلے سے بیوی کو دے چکے تھے تو اس صورت میں اس پر کچھ واجب نہیں ہوگا۔</p><p>اصولی طور پر بدل کا ذکر کیے بغیر خلع سے متعلق کتبِ فقہ میں تین روایات منقول ہیں۔ جامع الفصولین سے معلوم ہوتا ہے کہ مدار عرف پر ہوگا۔ اگر عرف بلا عوض طلاق کا ہو تو عورت پر کچھ واجب نہیں ہوگا۔ اور اگر عرف یہ ہو کہ یہ خلع مہر کے بدلے میں تصور کیا جاتا ہو، چاہے وہ مہر مقبوض ہو یا غیر مقبوض تو پھر عورت پر مہر کی واپسی لازم ہوگی، اور اگر اس نے ابھی تک مہر وصول نہ کیا ہو تو وہ شوہر کے ذمے سے ساقط ہوجائے گا۔ لیکن اگر عرف صرف اسقاطِ مہر کا ہو یعنی غیر وصول شدہ مہر کے ساقط ہونے کا ہو تو پھر بیوی نے جو مہر وصول کرلیا ہو، اس کی واپسی لازم نہیں ہوگی، البتہ جو مہر ابھی تک وصول نہ کیا ہو وہ ساقط ہوجائے گا۔  </p><p>""بہشتی زیور، حصہ چہارم، خلع کا بیان""، اور ""احسن الفتاویٰ: 5/381"" میں لکھا ہے کہ ہمارے عرف میں بدل کا تذکرہ کیے بغیر خلع کی صورت میں صرف اسقاطِ مہر مقصد ہوتا ہے، لہٰذا وصول شدہ مہر کی واپسی نہیں ہوگی، البتہ جو مہر شوہر نے ابھی تک ادا نہ کیا ہو وہ اس کے ذمے سے ساقط ہوجائے گا۔ جامعہ دار العلوم کراچی سے جاری ہونے والے فتویٰ نمبر: 1584/20 میں بھی یہی بات درج ہے۔ اسی کے مطابق دار الافتاء جامعۃ الرشید سے فتویٰ نمبر: 60/70115 جاری ہوچکا ہے۔  </p><p>علامہ ابن الہمام اور علامہ شامی رحمہما اللہ نے بھی بدل کے  مسکوت عنہ ہونے کی صورت میں اسی روایت کو صحیح قرار دیا ہے کہ غیر وصول شدہ مہر شوہر کے ذمے سے ساقط ہوگا، لیکن جو مہر بیوی نے وصول کیا ہو وہ اس سے واپس نہیں لیا جائے گا۔</p><p>(4)۔۔۔ اگر آپ کے ان دونوں بیٹوں کا اپنا کوئی مال نہ ہو تو بلوغت تک ان کی کفالت آپ پر لازم ہے۔ ان کو اپنے پاس رکھنے اور ان کی تربیت کا حق بھی آپ کو حاصل ہے۔  </p><h6 class=""has-text-align-right"">حوالہ جات</h6><h5><h5>الدر المختار (3/ 441-439):</h5>
<h5>باب الخلع  ( هو ) لغة الإزالة واستعمل في إزالة الزوجية بالضم وفي غيره بالفتح،  وشرعا كما في البحر ( إزالة ملك النكاح ) خرج به الخلع في النكاح الفاسد وبعد البينونة والردة فإنه لغو كما في الفصول، (المتوقفة على قبولها) خرج ما لو قال خلعتك ناويا الطلاق فإنه يقع بائنا غير مسقط للحقوق لعدم توقفه عليه، بخلاف خالعتك بلفظ المفاعلة أو اختلعي بالأمر ولم يسم شيئا فقبلت فإنه خلع مسقط حتى لو كانت قبضت البدل ردته، خانية. ( بلفظ الخلع ) خرج الطلاق على مال فإنه غير مسقط، فتح<span dir=""LTR"">.</span> <span dir=""LTR"">…..</span>( ولا بأس به عند الحاجة ) للشقاق بعدم الوفاق ( بما يصلح للمهر ) بغير عكس كلي؛ لصحة الخلع بدون العشرة وبما في يدها وبطن غنمها<span dir=""LTR"">.</span> وجوز العيني انعكاسها<span dir=""LTR"">.</span></h5>
<h5>رد المحتار (3/ 441-440):</h5>
<h5>قوله ( خرج ما لو قال خلعتك الخ ) أي ولم يذكر المال؛ لأنه متى كان على مال لزم قبولها كما ذكرناه آنفا<span dir=""LTR"">.</span> وقيد بقوله ""ناويا"" بناء على ظاهر الرواية؛ لأنه كناية فلا بد له من النية أو دلالة الحال، لكن سيأتي أنه لغلبة الاستعمال صار كالصريح<span dir=""LTR"">.</span> قوله ( غير مسقط للحقوق ) أي المتعلقة بالزوجية، وسيأتي بيانها<span dir=""LTR"">.</span> قوله ( بخلاف خالعتك الخ ) كان الأولى أن يقول: بخلاف ما إذا ذكر المال أو قال خلعتك الخ<span dir=""LTR"">.</span> وأفاد أن التعريف خاص بالخلع المسقط للحقوق فقوله لها خالعتك بلا ذكر مال لا يسمى خلعا شرعا، بل هو طلاق بائن غير متوقف على قبولها، بخلاف ما إذا ذكر معه المال أو كان بلفظ المفاعلة أو الأمر؛ فإنه لا بد من قبولها كما مر؛ لأنه معاوضة من جانبها كما يأتي<span dir=""LTR"">.</span></h5>
<h5>قوله ( بما يصلح للمهر ) هذا التركيب يوهم اشتراط البدل في الخلع؛ لأن الظاهر تعلقه ب ""إزالة""، مع أنك علمت أنه لو قال ""خالعتك"" فقبلت تم الخلع بلا ذكر بدل، وبهذا اعترض في البحر على الفتح حيث ذكر في التعريف قوله ببدل ثم قال إلا أن يقال مهرها الذي سقط به بدل فلم يعر عن البدل، اه<span dir=""LTR"">.</span> والأولى تعبير الكنز وغيره بقوله ""وما صلح مهرا صلح بدل الخلع""؛ فإن معناه أنه إذا ذكر في الخلع بدل يصلح جعله مهرا فإنه يصح، وسيأتي أنه إذا بطل العوض فيه تطلق بائنا مجانا<span dir=""LTR"">.</span></h5>
<h5>جامع الفصولين (1/ 200):</h5>
<h5>لو خالعها على مال معلوم ولم يذكر المهر فقبلت سقط المهر عند ""ح"" رحمه الله خلافاً لهما (فقظ) يلزمها البدل، وأما المهر فلو دخل بها وقبضت مهرها يلزمها البدل فقط ولا يرجع أحدهما على صاحبه وفاقاً، ولو لم يدخل بها وقد قبضت مهرها فعند ""ح"" رحمه الله لا يرجع الزوج عليها إلا بالبدل وعندهما يرجع عليها بالبدل وبنصف المهر، ولو لم تقبض المهر فعند ""ح"" رحمه الله لا</h5>
<h5>ترجع المرأة بشيء من المهر، وعندهما ترجع المرأة عليه بنصف المهر<span dir=""LTR"">…..</span> الخ</h5>
<h5> <strong>قال: خلعتك، فقبلت تطلق ويبرأ عن المهر لو عليه مهر، وإلا يلزمها رد ما دفع إليها من المهر؛ إذ المال مذكور عرفاً بذكر الخلع ""كحم""</strong><strong><span dir=""LTR"">.</span></strong><strong> قالت ""سرخديدم""، وقال ""فروختم"" يسقط بقية المهر الذي على الزوج وتسقط نفقة العدة؛ إذ الخلع في العرف هذا، ولا يسترد ما أعطاها من المهر؛ لأن ما أعطى من المهر ليس من بدل الخلع في عرف زماننا (عده)</strong><strong><span dir=""LTR"">.</span></strong></h5>
<h5>فتح القدير (4/ 233):</h5>
<h5>قوله ""يسقطان كل حق، إلى آخره"" مقيد بالمهر والنفقة الماضية إذا كانت مفروضة، بخلاف نفقة العدة والسكنى في العدة لا تقع البراءة منهما وإن كانا من حقوق النكاح، بل للمختلعة النفقة والسكنى؛ إلا أن اختلعت على نفقة العدة فتسقط دون السكنى؛ لأنها حق الشرع<span dir=""LTR"">.</span>  وإطلاق جواب المسئلة يقتضي سقوط المهر في جميع الصور سواء سميا شيئا في الخلع أولا، وليس كذلك، وجملته أنهما إما أن لا يسميا شيئا بأن يقول خالعتك فقبلت ولم يذكرا شيئا، أو سميا المهر أو بعضه أو مالا آخر<span dir=""LTR"">.</span>  فإن لم يسميا شيئا ففيه ثلاث روايات: إحداها لا يبرأ الزوج عن المهر حتى تأخذه إن لم يكن مقبوضا، والثانية يبرأ كل منهما عنه وعن دين آخر سواه، والثالثة يبرأ كل منهما عن المهر لا غير فلا يطالب به أحدهما الآخر، وهو الصحيح على قول أبي حنيفة، سواء كانا قبل الدخول أو بعده مقبوضا كان أو لا، حتى ترجع عليه بشيء إن لم يكن مقبوضا، <strong>ولا يرجع الزوج عليها به إن كان مقبوضا كله</strong> والخلع قبل الدخول، وهذا لأن المال مذكور عرفا بالخلع، فحيث لم يصرح به لزم ما هو من حقوق النكاح بقرينة أن المراد الانخلاع منه<span dir=""LTR"">.</span></h5>
<h5>رد المحتار (3/ 452):</h5>
<h5>مطلب حاصل مسائل الخلع والمباراة على أربعة وعشرين وجها:-  ثم اعلم أن حاصل وجوه المسألة أن البدل إما أن يكون مسكوتا عنه أو منفيا أو مثبتا على الزوج أو عليها بمهرها كله أو بعضه أو مال آخر<span dir=""LTR"">.</span> وكل من الستة على وجهين، إما أن يكون المهر مقبوضا أو لا<span dir=""LTR"">.</span> وكل من الإثني عشرإما أن يكون قبل الدخول بها أو بعده<span dir=""LTR"">.</span> <strong> فإن كان البدل مسكوتا عنه ففيه روايتان، أصحهما براءة كل منهما عن المهر لا غير، فلا ترد ما قبضت، ولا يطالب هو بما بقي، وسيأتي تمام الكلام عليه عند قول المصنف ""وبرىء عن المؤجل لو عليه"" الخ</strong><span dir=""LTR"">.</span>  </h5>
<h5>الفتاوى الهندية (1/ 560):</h5>
<h5>نفقة الأولاد الصغار على الأب لا يشاركه فيها أحد، كذا في الجوهرة النيرة<span dir=""LTR"">.</span></h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>  27/صفر المظفر/1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7910,jameya-tur-rasheed,طلاق کے احکام,خلع اور اس کے احکام
2022-09-24,https://almuftionline.com/2022/09/24/7702/,منفعت مقصودہ فوت ہونے کی صورت میں کرایہ لینے کاحکم,<p>ایک عمارت ہے،جس کےگراؤنڈ فلور کے علاوہ باقی سب ایک شخص کی ملکیت ہے،گراؤنڈ فلور کی دکانیں مختلف لوگوں کی ملکیت ہیں، یہ شخص اوپر مزید تعمیرکرنے کاخواہاں ہے،پختہ بنیاد ڈالنے کیلئے وہ اس پوری عمارت کوادھیڑناچاہتاہے،اتفاق اس بات پرہواکہ یہ شخص گراؤنڈفلور کی تمام دکانوں کودوبارہ اس طرح بناکردے گا اورجتنی مدت تک عمارت  زیرتعمیر رہے گی،اتنی مدت ماہانہ طورپر مالک کو55 ہزارروپے کرایہ بھی دے گا،گراؤنڈ فلور کی بعض دکانیں مالک خود چلارہے ہیں،جبکہ بعض کرایہ پر ہیں،کرایہ دار کہہ رہے ہیں کہ ہمارے ساتھ چونکہ تین سال کامعاہدہ ہواہے ،اس لئے یہ 55 ہزارکرایہ ہم لیں گے اورہم مالک کوآگے کرایہ دیتے رہیں گے،پوچھنایہ ہے کہ ان 55 ہزار  کاحق دار کون ہے؟</p><p>قرآن وحدیث کی روشنی میں جواب مطلوب ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>دکان گرانے کی صورت میں مالک اورکرایہ دار دونوں کیلئے کرایہ کی مد میں رقم وصول کرناجائزنہیں،اس کی وجہ یہ ہے کہ کرایہ داری کا مطلب ہوتاہے: منفعت مقصودہ فراہم کرنے پر اجرت لینا،صورت مسؤلہ میں جب پوری عمارت ہی ختم ہوجائے گی تواس سے فائدہ حاصل کرناہی ممکن ہی نہیں رہا،اس لئے اگرمالک اورکرایہ داردونوں کی رضامندی سے دکانیں ختم کی جائیں گی  تودوبارہ جب تک یہ جگہ قابل انتفاع نہ ہوجائے تو کرایہ کی مد میں رقم وصول کرناجائزنہیں۔ البتہ کرایہ داری کا معاملہ  ہوجانے کے بعد چونکہ دکانداروں کیلئےطے شدہ مدت تک سکونت کاحق ثابت ہوچکاہے،اس طے شدہ مدت میں دکاندار اگردوسرے( یعنی بلڈرز)  کیلئےمخصوص رقم کے بدلے میں  اپنے اس ثابت شدہ حق سےدستبردارہوناچاہےتواس کی اجازت ہے،لہذاکرایہ دار اپنے حق سے دستبردارہونے کیلئے رقم کی مقدار طے کرلیں اور باہمی رضامندی سے دینے کاطریقہ کارطے کرلیاجائےتواس طرح یہ رقم کرایہ داروں کیلئے لیناجائزہوگی،باقی مالکان،دکان کے ملبہ اورمیٹریل بلڈرزکوفروخت کرکے قیمت وصول کرلیں تواس طرح مالکان  کوبھی معاوضہ مل سکتاہے۔</p><h6 class=""has-text-align-right"">حوالہ جات</h6><h5><h5>فی الدرالمختار<span dir=""LTR"">:(3/6)</span></h5>
<h5>الاجارۃ:ھی تملیک نفع مقصود من العین بعوض حتی لواستاجر ثیابا اواوانی لیتجمل بہا۔۔۔اودارا،لالیسکنھا۔۔۔لیظن الناس انہ لہ فالاجارۃ فاسدۃ فی الکل،ولااجرلہ،لانھا منفعۃ غیرمقصودۃ من العین۔</h5>
<h5>وفی الھندیۃ<span dir=""LTR"">:(519/6)</span></h5>
<h5>المؤاجر اذانقض الدارالمستاجرۃ برضا المستأجرأو بغیر رضاہ کان للمستأجرأن یفسخ الإجارۃ ولاتنتقض الإجارۃ بغیرفسخ ویسقط الاجر عن المستأجر۔</h5>
<h5>فی رد المحتار (ج 18 / ص 249):</h5>
<h5>مطلب في النزول عن الوظائف بمال ( قوله : وعليه فيفتى بجواز النزول عن الوظائف بمال ) قال : العلامة العيني في فتاواه : ليس للنزول شيء يعتمد عليه ولكن العلماء والحكام مشوا ذلك للضرورة ، واشترطوا إمضاء الناظر لئلا يقع فيه نزاع .</h5>
</h5><p><span dir=""RTL"">محمد اویس بن عبدالکریم</span></p><p><span dir=""RTL"">دارالافتاء جامعۃ الرشید کراچی</span></p><p><span dir=""RTL"">27/صفر1444ھ</span></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7702,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
2022-09-23,https://almuftionline.com/2022/09/23/8706/,بعض اولادکےلیےجائیدادمیں سے وصیت یاہبہ کرنا,<p>کیافرماتےہیں مفتیان کرام اس مسئلےکےبارےمیں کہ میری چارشادیاں ہیں،دوسری ،تیسری اورچوتھی بیوی سےمیری جواولادہے۔ان کےبارےمیں مجھےاپنی بڑی اولادسےڈرہےکہ وہ میرےبعدچھوٹی اولادکاحق نہ ماردیں ، اس لیےمیں چاہتاہوں کہ میں اپنی زندگی ہی میں کوئی وصیت یااپنےمال میں سےکچھ ان کےنام ہبہ کرجاؤں اس کاکیا طریقہ ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگرآپ کوبڑی اولادسےیہ ڈر ہےکہ میرےبعدکہیں چھوٹی اولادکاحق نہ ماردیں جس کی وجہ سےآپ چھوٹی اولاد کےلیےوصیت یاہبہ کرناچاہتےہیں۔جہاں تک وصیت کی بات ہےتوشرعااولادکےلیےوصیت کرناجائزنہیں ہے، البتہ اگرآپ اپنی زندگی میں جائیدادتقسیم کرناچاہیں توکرسکتےہیں،زندگی میں اپنی اولاد کے درمیان ہبہ کرنے کا شرعی طریقہ یہ ہےکہ اپنی جائیداد میں سے اپنے لیے جتنا چاہیں رکھ لیں، تاکہ بوقت ضرورت کام آئے، اور بقیہ جائیداداپنی تمام اولادمیں برابرتقسیم کرکےقبضہ کرادیں۔ہاں اگربیٹیوں کی بنسبت بیٹوں کودگنادیناچاہیں(یعنی وراثت کےحصوں کےمطابق تقسیم کرناچاہیں)تواس میں کوئی حرج نہیں۔یادرہےاس آخری صورت میں تقسیم تووراثت کےحساب سے ہوگی لیکن وہ ہبہ ہی ہوگی  ۔</p><p>اگرآپ زندگی میں اپنی جائیدادتقسیم نہیں کرناچاہتےبلکہ  صرف چھوٹی  اولادکوکچھ ہبہ کرناچاہتےہیں تواس شرط پر ہبہ کرناجائزہےکہ باقی اولاداپنےمیراث کےبقدرحصےسےمحروم نہ رہیں۔</p><h6 class=""has-text-align-right"">حوالہ جات</h6><h5><h5>«سنن ابن ماجه» (2/ 906 ت عبد الباقي):</h5>
<h5>عن أنس بن مالك قال: إني لتحت ناقة رسول الله صلى الله عليه وسلم يسيل علي لعابها فسمعته يقول: «إن الله قد أعطى كل ذي حق حقه، ألا لا وصية لوارث»</h5>
<h5>«الدر المختار شرح تنوير الأبصار وجامع البحار» (ص562):</h5>
<h5>وفي الخانية: ‌لا ‌بأس ‌بتفضيل ‌بعض الاولاد في المحبة لانها عمل القلب، وكذا في العطايا إن لم يقصد به الاضرار، وإن قصده فسوى بينهم يعطي البنت كالابن عند الثاني، وعليه الفتوى</h5>
<h5>«صحيح البخاري» (2/ 913 ت البغا):</h5>
<h5>‌باب: ‌الهبة ‌للولد، وإذا أعطى بعض ولده شيئا لم يجز، حتى يعدل بينهم ويعطي الآخرين مثله، ولا يشهد عليه.وقال النبي صلى الله عليه وسلم: (اعدلوا بين أولادكم في العطية).</h5>
<h5>«الفتاوى العالمكيرية = الفتاوى الهندية» (4/ 374):</h5>
<h5>ومنها أن يكون الموهوب مقبوضا حتى ‌لا ‌يثبت ‌الملك ‌للموهوب له قبل القبض</h5>
</h5><p><span dir=""RTL"">عبدالقدوس </span></p><p><span dir=""RTL"">دارالافتاء،جامعۃ الرشیدکراچی </span></p><p><span dir=""RTL"">۲۷صفر۱۴۴۴</span></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عبدالقدوس بن محمد حنیف</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8706,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2022-09-22,https://almuftionline.com/2022/09/22/10117/,نباہ نہ ہونے کی صورت میں طلاق کے مطالبے کا حکم,<p>عورت کے سسرال والوں کا رویہ اس کے ساتھ ناقابل برداشت حد تک خراب ہے،اس کی نندیں اس کو مارتی پیٹتی ہیں،اس کی کردار کشی کا اوراسے تکلیف پہنچانے کا کوئی موقع ہاتھ سے جانے نہیں دیتیں،اس کا شوہر بھی اسے نان نفقہ کے حوالے سے پریشان کرتاہے اور طعنے دیتاہے کہ تمہارے گھر والے تمہیں دو وقت کا کھانا نہیں کھلاسکتے،اس لئے یہاں رکھا ہوا ہے۔</p><p>شوہر اور نندوں کے اس رویے کی وجہ سے عورت ڈپریشن کا شکار ہوگئی ہے،جس کے نتیجے میں اسے رات بھر نیند نہیں آتی،سر سے پیر تک جسم کا بایاں حصہ اکڑا ہوا ہے،دل کی دھڑکن تیز ہے وغیرہ۔</p><p>جب ایسے حالات ہوں کہ شوہر اور سسرال والے اسے گھر سے نکالنے کی منصوبہ بندی کریں توکیا بیوی کو طلاق لے لینی چاہیے یا اس بات کو مدنظر رکھ کر کہ طلاق کی وجہ سے بیوی کے خاندان کی بے عزتی ہوگی اس رویے کو برداشت کرتے رہنا چاہیے؟</p><p>سب کہتے ہیں کہ شوہر کا گھر مت چھوڑنا،وہ لوگ جیسا چاہیں سلوک کریں،جب تک گھر سے دھکے دے کر نہ نکالیں تب تک وہی رہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگرچہ طلاق اللہ تعالی کے نزدیک حلال چیزوں میں سے سب سے زیادہ ناپسندیدہ ہے،لیکن بوقت ضرورت شریعت نے اس کی اجازت دی ہے،لہذااگر میاں بیوی کے درمیان نباہ نہ ہورہا ہو اور وہ اللہ کی طرف سے مقرر کردہ حدود کا لحاظ نہ رکھ پارہے ہوں تو ایسی صورت میں شریعت نے میاں بیوی کو ایک دوسرے سے علیحدہ ہونے کی اجازت دی ہے،جیسا کہ صحیح بخاری میں حضرت ثابت بن قیس رضی اللہ عنہ کی بیوی کا واقعہ مذکور ہے کہ وہ حضور کی خدمت میں حاضر ہوئی اور عرض کی یا رسول اللہ مجھے ثابت بن قیس پر ان کے اخلاق اور دینداری کے حوالے سے کوئی اعتراض نہیں ہے،لیکن میں اسلام کی حالت میں(شوہر کے حقوق کی پاسداری نہ ہونے کی وجہ سے ہونے والی) ناشکری کو ناپسند کرتی ہوں تو حضور نے ان سے فرمایا :"" کیا تم نے ان سے حق مہر میں جو باغ لیا تھا وہ انہیں واپس کرنے کے لئے تیار ہو""؟ وہ بولی جی ہاں تو رسول اللہ صلی اللہ علیہ وسلم نے حضرت ثابت سے فرمایا: "" باغ واپس لے کر اسے ایک طلاق دے دو""۔</p><p>لہذا لوگوں کی یہ بات درست نہیں کہ جب تک شوہر کے گھر سے دھکے دے کر نہ نکالا جائے تب تک عورت طلاق کا مطالبہ نہ کرے،بلکہ نباہ نہ ہونے کی صورت میں پہلے تو دونوں خاندانوں کے بزرگوں کے ذریعے صلح صفائی اور ازدواجی رشتے کو برقرار رکھنے کی کوشش کرنی چاہیے،لیکن اگر ہر ممکن کوشش کے باوجود میاں بیوی کے درمیان نباہ کی کوئی صورت نہ بن رہی ہو تو بیوی طلاق کا مطالبہ کرسکتی ہے۔</p><p>پھر اگر نباہ نہ ہونے میں قصور شوہر کا بھی ہو تو اس کے لئے طلاق کے عوض مہر واپس لینا جائز نہیں،جبکہ صرف بیوی کے قصور وار ہونے کی صورت میں شوہر طلاق کے بدلے مہر واپس لے سکتا ہے۔</p><h6 class=""has-text-align-right"">حوالہ جات</h6><h5><h5>""سنن أبي داود "" (3/ 505):</h5>
<h5>عن ابن عمر، عن النبي - صلى الله عليه وسلم - قال: ""أبغض الحلال إلى الله عز وجل الطلاق"".</h5>
<h5>قال الملا علی القاری رحمہ اللہ فی شرحہ:"" وإنما أبيح للحاجة، والحاجة هي الخلاص عند تباين الأخلاق وعروض البغضاء الموجبة عدم إقامة حدود الله، فشرعه رحمة منه - سبحانه - فبين الحكمين تدافع، والأصح حظره إلا لحاجة للأدلة المذكورة، ويحمل لفظ المباح على ما أبيح في بعض الأوقات، أعني أوقات تحقق الحاجة المبيحة، وهو ظاهر في رواية لأبي داود "" «ما أحل الله شيئا أبغض إليه من الطلاق» ""، وإن الفعل لا عموم له في الزمان غير أن الحاجة لا تقتصر على الكبر والريبة، فمن الحاجة المبيحة أن يلقي إليه عدم اشتهائها، بحيث يعجز أو يتضرر بإكراهه نفسه على جماعه"".</h5>
<h5>""صحيح البخاري ""(7/ 47):</h5>
<h5> عن ابن عباس، أن امرأة ثابت بن قيس أتت النبي صلى الله عليه وسلم، فقالت: يا رسول الله، ثابت بن قيس، ما أعتب عليه في خلق ولا دين، ولكني أكره الكفر في الإسلام، فقال رسول الله صلى الله عليه وسلم: «أتردين عليه حديقته؟» قالت: نعم، قال رسول الله صلى الله عليه وسلم: «اقبل الحديقة وطلقها تطليقة».</h5>
<h5>قال الملا علی القاری رحمہ اللہ فی شرحہ: ""(ولكني أكره الكفر في الإسلام) : عرضت عما في نفسها من كراهة الصحبة وطلب الخلاص بقولها ولكني أكره الكفر أي كفران النعمة أو بمعنى العصيان، تعني ليس بيني وبينه محبة وأكرهه طبعا، فأخاف على نفسي في الإسلام ما ينافي حكمه من بغض ونشوز وغير ذلك مما يتوقع من الشابة المبغضة لزوجها، فسمت ما ينافي مقتضى الإسلام باسم ما ينافيه نفسه"".</h5>
</h5><p>محمد طارق</p><p>دارالافتاءجامعۃالرشید</p><p>25<span dir=""LTR"">/</span>صفر1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10117,jameya-tur-rasheed,طلاق کے احکام,طلاق کے متفرق مسائل
2022-09-22,https://almuftionline.com/2022/09/22/10118/,دوسری شادی کے بعدایک بیوی کے ساتھ صحبت پر دوسری بیوی کی طلاق  کومعلق کرنا,<p>ایک شخص نے یہ تحریر لکھی:</p><p>میں عبدالمالک ولد زرداد اپنے پورے ہوش و حواس میں آج یکم فروری 2021 کو اس بات کا اقرار کرتا ہوں کہ 17 اپریل 2009 کو میری شادی کشور سلطانہ سے ہوئی تھی جو کہ تاحال میری قانونی اور شرعی بیوی ہے،اس کے علاوہ آج تک کسی دوسری عورت سے میراکوئی نکاح یا معاہدہ نکاح نہیں ہے۔</p><p>میں اس بات کا حلفیہ اقرار کرتا ہوں کہ اگر کشور سلطانہ کے علاوہ کسی بھی دوسری عورت سے خفیہ یا اعلانیہ نکاح کیا ہے تو کشور سلطانہ سے قربت قائم کرتے ہی میری دوسری بیوی مجھ پر تین بار طلاق اور حرام ہوجائے اور اگر میں نے چھپ کر نکاح کیا ہے تو کشور سلطانہ کے علاوہ دوسری بیوی کے قریب جاتے ہی میری پہلی بیوی مجھ پر حرام ہے۔</p><p>اگر اس شخص نے دوسری شادی کرلی ہو تو شرعا پہلی بیوی سے نکاح باقی رہے گا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگر شوہر نے دوسری شادی کرلی ہے تو دوسری شادی کے بعد پہلی بیوی سے ازدواجی تعلق قائم کرتے ہی دوسری بیوی کو تین طلاقیں واقع ہوجائیں گی جس کے بعد اس کا دوسری بیوی کے ساتھ دوبارہ نکاح بھی ممکن نہیں رہے گا،جبکہ دوسری بیوی سےازدواجی تعلق قائم کرنے کی صورت میں پہلی بیوی کو ایک طلاق بائن واقع ہوگی،جس کے بعد اگر میاں بیوی باہمی رضامندی سے دوبارہ ایک ساتھ زندگی گزارنا چاہیں تو نئے مہر کے ساتھ نیا نکاح کرنا پڑے گا اور اس کے بعد شوہر کو فقط دو طلاقوں کا اختیار حاصل ہوگا۔</p><p>لہذا مذکورہ صورت میں اگر اس شخص نے شادی کے بعد دوسری بیوی سے ازدواجی تعلق قائم کرلیا ہو تو پہلی بیوی ایک بائن طلاق کی وجہ سے اس پر حرام ہوچکی ہے اور عدت گزرنے کے بعد اس کے لئے کسی اور مرد سے نکاح کرنا جائز ہوگا۔</p><h6 class=""has-text-align-right"">حوالہ جات</h6><h5><h5>""الهداية "" (1/ 244):</h5>
<h5>"" وإذا أضافه إلى شرط وقع عقيب الشرط مثل أن يقول لامرأته إن دخلت الدار فأنت طالق "" وهذا بالاتفاق لأن الملك قائم في الحال والظاهر بقاؤه إلى وقت وجود الشرط فيصح يمينا أو إيقاعا"".</h5>
<h5>""الدر المختار"" (3/ 390):</h5>
<h5>""(وتنحل) اليمين (بعد) وجود (الشرط مطلقا) لكن إن وجد في الملك طلقت وعتق، وإلا لا، فحيلة من علق الثلاث بدخول الدار أن يطلقها واحدة ثم بعد العدة تدخلها فتنحل اليمين فينكحها"".</h5>
<h5>""الدر المختار "" (3/ 409):</h5>
<h5>""(وينكح مبانته بما دون الثلاث في العدة وبعدها بالإجماع) ومنع غيره فيها لاشتباه النسب (لا) ينكح (مطلقة) من نكاح صحيح نافذ كما سنحققه (بها) أي بالثلاث (لو حرة وثنتين لو أمة) ولو قبل الدخول، وما في المشكلات باطل، أو مؤول كما مر (حتى يطأها غيره"".</h5>
<h5>""البحر الرائق "" (3/ 257):</h5>
<h5>""ولا حاجة إلى الاشتغال بالأدلة على رد قول من أنكر وقوع الثلاث جملة لأنه مخالف للإجماع كما حكاه في المعراج ولذا قالوا: لو حكم حاكم بأن الثلاث بفم واحد واحدة لم ينفذ حكمه؛لأنه لا يسوغ فيه الاجتهاد لأنه خلاف لا اختلاف"".</h5>
<h5>""البحر الرائق "" (4/ 9):</h5>
<h5>""ولو قال لامرأته إن تزوجت عليك ما عشت فحلال الله علي حرام ثم قال لامرأته إن تزوجت عليك فالطلاق واجب علي ثم تزوج عليها يقع على كل واحدة منهما تطليقة على القديمة والحديثة، ويقع تطليقة أخرى يصرفها إلى أيتهما شاء لأن اليمين الأولى انصرفت إلى الطلاق عرفا فينصرف إلى طلاق كل واحدة منهما، واليمين الثانية يمين بطلاق واحدة فإذا تزوج امرأة انحلت اليمينان جميعا اهـ"".</h5>
</h5><p>محمد طارق</p><p>دارالافتاءجامعۃالرشید</p><p>25<span dir=""LTR"">/</span>صفر1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10118,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2022-09-22,https://almuftionline.com/2022/09/22/10119/,شوہر کی جانب سے بیوی کو دیئے گئے زیورات کا حکم,<p>حق مہر میں صرف پچاس ہزار روپے طے ہوئے تھے،اس کے علاوہ کوئی چیز مہر میں شامل نہیں،لیکن ان کے علاوہ تقریبا پانچ تولے زیور بھی شوہر کی طرف سے دیا گیا ہے،اس کا کیا حکم ہوگا؟</p><p>تنقیح:فون پر تنقیح سے معلوم ہوا کہ شوہر مذکورہ زیورات بیوی کو یہ کہہ کر دیتا رہا کہ تمہارے لئے گفٹ لایا ہوں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>چونکہ شوہر نے مذکورہ زیورات بیوی کو بطور ہبہ دیئے تھے،اس لئے یہ زیورات بیوی کی ملکیت ہوں گے اور طلاق کے بعد شوہر کو ان کی واپسی کے مطالبے کا حق حاصل نہیں ہوگا۔</p><h6 class=""has-text-align-right"">حوالہ جات</h6><h5><h5>""البحر الرائق "" (3/ 197):</h5>
<h5>""(قوله ومن بعث إلى امرأته شيئا، فقالت هو هدية وقال هو من المهر فالقول قوله في غير المهيأ للأكل) ؛ لأنه المملك فكان أعرف بجهة التمليك كيف وإن الظاهر أنه يسعى في إسقاط الواجب إلا فيما يتعارف هدية وهو المهيأ للأكل؛ لأنه متناقض عرفا وفسر الإمام الولوالجي المهيأ للأكل بما لا يبقى ويفسد فخرج نحو التمر والدقيق والعسل فإن القول فيه قوله اهـ.</h5>
<h5>ودخل تحت غير المهيأ للأكل الثياب مطلقا فالقول فيها قوله وقال الفقيه أبو الليث المختار أن ما كان من متاع سوى ما يجب عليه فالقول له وإلا فلها كالدرع والخمار ومتاع البيت؛ لأن الظاهر يكذبه والخف والملاءة لا تجب عليه؛ لأنه ليس عليه أن يهيئ لها أمر خروجها كذا في غاية البيان وفي فتح القدير ثم كون الظاهر يكذبه في نحو الدرع والخمار إنما ينفي احتسابه من المهر لا من شيء آخر كالكسوة. اهـ.</h5>
<h5>وهذا البحث موافق لما في الجامع الصغير فإنه قال إلا في الطعام الذي يؤكل فإنه أعم من المهيأ للأكل وغيره وفيه أيضا والذي يجب اعتباره في ديارنا جميع ما ذكر من الحنطة واللوز والدقيق والسكر والشاة الحية وباقيها يكون القول فيها قول المرأة؛ لأن المتعارف في ذلك كله أن يرسله هدية. والظاهر مع المرأة لا معه ولا يكون القول له إلا في نحو الثياب والجارية، وهذا كله إذا لم يذكر وقت الدفع جهة أخرى غير المهر فإن ذكر وقال اصرفوا بعض الدنانير إلى الشمع وبعضها إلى الحناء لا يقبل قوله بعد ذلك أنه من المهر كما في القنية"".</h5>
</h5><p>محمد طارق</p><p>دارالافتاءجامعۃالرشید</p><p>25<span dir=""LTR"">/</span>صفر1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10119,jameya-tur-rasheed,نان نفقہ کے مسائل,نان نفقہ کے متفرق مسائل
2022-09-22,https://almuftionline.com/2022/09/22/10120/,نفقہ کی مد میں بیوی کو دی گئی رقم سے تعمیرشدہ مکان کا حکم,"<p>2012 سے 2016 تک 12 لاکھ 19ہزار کی رقم شوہر نے بیوی کو پلاٹ کی مد میں دی،جس سے آٹھ مرلے کا پلاٹ خریدا گیا اور بنیادوں سے دیواروں تک تعمیر کروائی گئی،چھت سات تولہ زیور گروی رکھوا کر ڈالی گئی،باقی کا تمام کام بیوی کے بھائیوں نے کروایا ہے،دس لاکھ کی لاگت سے یہ مکان بیوی کے نام پر بنا ہے اس کا کیا حکم ہے؟</p><p>تنقیح<span dir=""LTR"">:</span>واضح رہے کہ 2009 سے 2012 تک بیوی کو نان نفقہ کچھ نہیں دیا،نہ گھر میں رکھا،اس کے بعد بیوی نے شوہر کو اس بات پر آمادہ کیا کہ وہ بیوی کو گزشتہ چار سالوں کا اور آئندہ کے چار پانچ سالوں کا نان نفقہ دیدے،تاکہ بیوی اس سے اپنے لئے سر چھپانے کی جگہ کا انتظام کرسکے،تب جاکر شوہر نے یہ رقم دی جو اس مکان پر آنے والی لاگت کے نصف کے برابر ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>چونکہ مذکورہ رقم بنیادی طور پر شوہر نے بیوی کو گزشتہ اور آئندہ چار پانچ سالوں کے نفقہ کی مد میں دی تھی اور نفقہ کی رقم بیوی کی ملکیت میں آجاتی ہے،گزشتہ مدت کی تو ویسے بھی اور آئندہ مدت کے لئے دی گئی رقم کی واپسی کا بھی شوہر کو حق حاصل نہیں،اس لئے اس رقم سے خریدا گیا پلاٹ اور اس پر کی گئی تعمیر بیوی کی ملکیت ہے،طلاق کے بعد اب شوہر اس کی واپسی کا مطالبہ نہیں کرسکتا۔</p><h6 class=""has-text-align-right"">حوالہ جات</h6><h5><h5>""الدر المختار""(3/ 596):</h5>
<h5>"" (ولا ترد) النفقة والكسوة (المعجلة) بموت أو طلاق عجلها الزوج أو أبوه ولو قائمة ،به يفتى"".</h5>
</h5><p>محمد طارق</p><p>دارالافتاءجامعۃالرشید</p><p>25<span dir=""LTR"">/</span>صفر1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10120,jameya-tur-rasheed,نان نفقہ کے مسائل,بیوی کا نان نفقہ اور سکنہ ) رہائش (کے مسائل
2022-09-22,https://almuftionline.com/2022/09/22/7763/,"""اگر میں نے تم پر ہاتھ اٹھایا تو ایک طلاق واقع ہو جائے گی” کہنے کا حکم","<p>میں نے مؤرخہ یکم ستمبر 2022 کو اپنی اہلیہ سے بدمزگی کے دوران کچھ اس طرح کے الفاظ منہ سے نکالے:</p><p>""اب اگر میں نے تم پر ہاتھ اٹھایا تو ایک طلاق واقع ہوجائے گی۔ دوسری دفعہ پر دوسری اور تیسری دفعہ پر تیسری طلاق۔ (ہاتھ اٹھانے سے میری نیت   کسی موقع پر خدانخواستہ مارپیٹ  کرنا تھا،  گو کہ  اس  مارپیٹ  کے دوران  خدانخواستہ ایک سے زائد مرتبہ ہاتھ اٹھانے کی نوبت ہی کیوں نہ آ جائے ۔)</p><p>ازراہ کرم میری رہنمائی فرمائیں کہ درج بالا جملے کا کیا حکم ہے؟ کیا ہاتھ اٹھانے سے طلاق ہوجائے گی؟</p><p><span dir=""RTL"">""ہاتھ اٹھانے""سے میری نیت ""لڑائی جھگڑا  اور مارپٹائی"" کرنا تھا ۔ ایک مرتبہ ہاتھ اٹھانے (یعنی لڑائی جھگڑا اور مارپٹائی کرنے)سے ایک  طلاق واقع ہوگی  ؟ یا خدانخواستہ (بفرض محال) ایک جھگڑے کے دوران متعدد مرتبہ ہاتھ اٹھنے سے متعدد طلاقیں واقع ہوجائیں گی؟اس جذباتی انداز پر مجھے شرمندگی ہے، نیز میں انسان ہوں  اور خدانخواستہ زندگی میں  کبھی جھگڑے کی نوبت بھی آسکتی ہے۔ درج بالا مشروط طلاق  بالخصوص  تین  طلاقیں واقع ہونے  سے بچنے کا کوئی شرعی حل ہو تو رہنمائی فرمائیں !</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>صورتِ مسئولہ میں آپ کے اپنی بیوی کو "" اگر میں نے تم پر ہاتھ اٹھایا تو ایک طلاق واقع ہوجائے گی، دوسری دفعہ پر دوسری اور تیسری دفعہ پر تیسری طلاق"" تین طلاقیں آپ کے اپنی بیوی پر ہاتھ اٹھانے کے ساتھ معلق ہو گئیں اور ہاتھ اٹھانے سے آپ کی نیت چونکہ لڑائی جھگڑے کے دوران مارپیٹ کرنے کی تھی، لہذا ایک موقع پر مارپیٹ کرنے سے آپ کی بیوی پر ایک  طلاق واقع ہوجائے گی، اسی طرح دوسرے موقع اور تیسرے موقع پر مارنے سے دوسری اور تیسری طلاق کے وقوع کا حکم ثابت ہو جائے گا،  نیز قسم کا مدار عرف پر ہوتا ہے اور عرف میں ایک موقع پر متعدد بار مارنے سے ایک ہی مرتبہ مارنا شمار کیا جاتا ہے، اس لیے ایک موقع پر لڑائی جھگڑے کے دوران متعدد بار مارنے سے ایک ہی طلاق واقع ہو گی۔</p><p>جہاں تک ان معلق تین طلاقوں سے بچنے کا تعلق ہے تو مذکورہ صورت میں ان طلاقوں سے بچنے کا کوئی طریقہ نہیں ہے، لہذا اب آپ کے لیے یہی حکم ہے کہ آپ اپنی اہلیہ کو مارنے سے مکمل طور پر اجتناب کریں، نیز بیوی کو بلا وجہ مارنا اچھے انسان کی صفت نہیں ہے، اسی لیے حضوراکرم صلی اللہ علیہ وسلم سے اپنی گیارہ بیویوں میں کسی پر بھی ہاتھ اٹھانا ثابت نہیں اور آپ صلی اللہ علیہ وسلم نے ایک مرتبہ فرمایا کہ تم میں سے اچھے لوگ کبھی بیویوں کو نہیں ماریں گے۔</p><h6 class=""has-text-align-right"">حوالہ جات</h6><h5><h5>فتح القدير للكمال ابن الهمام (5/ 96) دار الفكر،بیروت:</h5>
<h5>الأصل أن الأيمان مبنية على العرف عندنا لا على الحقيقة اللغوية كما نقل عن الشافعي - رحمه الله -، ولا على الاستعمال القرآني كما عن مالك - رحمه الله -، ولا على النية مطلقا كما عن أحمد - رحمه الله -، لأن المتكلم إنما يتكلم بالكلام العرفي: أعني الألفاظ التي يراد بها معانيها التي وضعت لها في العرف، كما أن العربي حال كونه بين أهل اللغة إنما يتكلم بالحقائق اللغوية فوجب صرف ألفاظ المتكلم إلى ما عهد أنه المراد بها.</h5>
<h5>معرفة السنن والآثار  لأبي بكر البيهقي (10/ 291) دار الكتب العلمية، بيروت:</h5>
<h5>14555 - قال الشافعي في رواية أبي سعيد: يشبه أن يكون صلى الله عليه وسلم نهى عنه على اختيار النهي وأذن فيه بأن يكون مباحا لهم الضرب في الخوف، واختار لهم أن لا يضربوا لقوله: «لن يضرب خياركم» قال: ويحتمل أن يكون قبل نزول الآية بضربهن، ثم أذن بعد نزولها بضربهن، وفي قوله: «لن يضرب خياركم»، دلالة على أن ضربهن مباح لا فرض أن يضربن، ونختار له من ذلك ما اختار رسول الله صلى الله عليه وسلم.  </h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>25/صفرالمظفر 1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7763,jameya-tur-rasheed,طلاق کے احکام,تین طلاق اور اس کے احکام
2022-09-21,https://almuftionline.com/2022/09/21/11783/,S.a.kearnsویب سائٹس سے کمائی کا حکم,<p>کیا فرماتے ہیں علماء کرام اس مسئلہ کے بارے میں کہ ایک آن لائن ویب سائٹ ہے، جس پر کام کرنے کا طریقہ کچھ یوں ہے کہ ابتداءاً ہمیں ان کا کوئی پیکج خریدنا ہوتا ہے جو مختلف قیمتوں کے ہوتے ہیں،اس پیکج کو خریدنے کے بعد ہمیں کچھ ایڈز(اشتہارات)ملتے ہیں جن کو ہم نے دیکھنا ہوتا ہے، ان ایڈز کو دیکھنے کا وقت بھی مقرر ہے مثلاً بارہ گھنٹے،اگر  پیکج ہزار والا ہو ا تو ایک ایڈ(اشتہار) کے عوض 10 روپے ملتے ہیں، اگر پیکج کی قیمت بڑھے گی تواس صورت میں  ایڈ کی قیمت میں اضافہ نہیں ہوگا،اس کی قیمت 10 روپے ہی ہوگی،البتہ اس کی تعداد بڑھ جائے گی،مثال کے طور پر اگر ایک ہزار  والا  پیکج ہو تو اس میں روزانہ دس ایڈز ملتے ہیں اور اگر پیکج تین ہزار کا ہو تو اس کے بدلہ روزانہ 30 ایڈز ملتے ہیں ، اگر ہم ان ایڈز کو نہ دیکھیں تو پیسہ نہیں ملیں گے،جب پیکج کی مدت ختم ہوجائے گی تو پھر از سر نو اس کو خریدنا ہوگا اور  علی ترتیب السابق کام کرنے کا سلسلہ ہوگا۔وہ ایڈز جو ہمیں دیے جاتے ہیں ان کی کوئی تصاویر یا ویڈیوز نہیں ہوتیں، بلکہ ایک لکیر نما چلتی ہے جس کی انتہاء پر کوئی سوال ہوتا ہے، وہ سوالات  ریاضی کے ہوتے ہیں،صحیح جواب دینے کی بنا پر یہ سلسلہ منتہی ہوتا ہے۔ اس طرح کے کام کا کیا حکم ہے؟کیا اس طرح کی کمائی جائز ہے؟ دلائل کی روشنی میں جواب عنایت فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مندرجہ بالا معاملہ تین چیزوں پر مشتمل ہونے کی وجہ سے جائز نہیں:</p><ol>
<li><strong>حق ملازمت خریدنا</strong><strong>:</strong>مذکورہ کمپنی کے اشتہارات دیکھنے کے لیے ممبر شپ فیس ادا کرنی پڑتی ہے،یہ فیس کمپنی کے مختلف پیکجز خریدکر ادا کی جاتی ہے، بغیر پیکج خریدے آپ اشتہار نہیں دیکھ سکتے،یہ درحقیقت اس کمپنی کی ملازمت کا حق خریدنے کی طرح ہے،یعنی کسٹمرکمپنی کے پیکیجز خرید کر ان  ساتھ یہ معاہدہ کرتا ہے کہ میں بطور اجیر آپ کے لیے کام کروں گا،چونکہ حق اجارہ حقوق مجردہ میں سے ہے،لہذا اس کاخریدنا شرعا جائز نہیں۔</li>
<li><strong>اشتہارات دیکھنے کو منفعت بنانا:</strong>مذکورہ ویب سائٹ پر  اشتہارات دیکھنے کے بدلے پیسے ملتے ہیں،گویا کہ اشتہارات دیکھنے کو منفعت بنایا گیا ہے جس کے بدلہ دیکھنے والے کو عوض ملتا ہے،اس طرح کے اشتہارات جس میں ایک لکیر سی چلتی ہو کوئی ایسی منفعت نہیں جو اصلا مقصود ہو اور جس پر اجرت لی جاسکے،نیز محض ریاضی کے سوالات حل کرنا بھی کوئی مقصودی منفعت نہیں جس سے ویب سائٹ یا کمپنی کو فائدہ ہو،جبکہ اجارہ کے اندر شرعا ضروری ہے کہ جو منفعت حاصل کی جارہی ہو وہ مقصود ہو،لہذا اس طرح کے اشتہارات دیکھ کر اجرت لینا جائز نہیں۔</li>
<li><strong>جوئے کا عنصر پایا جانا:</strong> اگر مذکورہ ویب سائٹ کے اشتہارات نہیں دیکھی گئیں تو پیکج خریدنے والے کو پیسے نہیں ملیں گے،ممبر شپ حاصل کرنے کے لیے جو پیسے ابتداءً ادا کیے گئے تھے وہ بھی ڈوب جائیں گے،یہ جوے کی ایک قسم ہے جو شرعا جائز نہیں۔</li>
</ol><p>درحقیقیت <span dir=""LTR"">S.a.kearns</span> ویب سائٹ پر مذکورہ طریقے کا کاروبار قرض پر مشروط نفع ہے،درمیان میں اشتہارات دیکھنے کاعمل بے کار میں ڈال دیا گیا ہے،نیز اس میں جوے کا پہلو بھی نمایاں ہے،اس لیے ان وجوہات کی بنا پردرج بالا ویب سائٹ سے مذکورہ طریقے پر کمائی کرنا جائز نہیں۔    واللہ سبحانہ و تعالی اعلم</p><h6 class=""has-text-align-right"">حوالہ جات</h6><h5><h5><strong>(رد المحتار :ج :18 / ص: 247)</strong></h5>
<h5>( قوله : لا يجوز الاعتياض عن الحقوق المجردة عن الملك ) قال في البدائع : الحقوق المفردة لا تحتمل التمليك ولا يجوز الصلح عنها .</h5>
<h5>أقول : وكذا لا تضمن بالإتلاف. قال  في شرح الزيادات للسرخسي :وإتلاف مجرد الحق لا يوجب الضمان ؛ لأن الاعتياض عن مجرد الحق باطل .""</h5>
<h5><strong>(مجلة مجمع الفقه الإسلامي :مقالة الشیخ تقی عثمانی</strong><strong>:</strong><strong>بيع الحقوق المجردة:</strong><strong>ج: </strong><strong>5 / ص :1931)</strong></h5>
<h5>""ومقتضى هذين التعريفين أن المال مقصور على الأعيان المادية ، فلا يشمل المنافع ،والحقوق المجردة ، ولذلك صرح الفقهاء الحنفية بعدم جواز بيع المنافع،والحقوق المجردة ، وقد صرحوا بأن بيع حق التعلي لا يجوز .""</h5>
<h5><strong>(الدر المختار وحاشیة ابن عابدین:ج: 5  ص: 283)</strong></h5>
<h5>""(هي) لغة: اسم للأجرة..... وشرعا: (تمليك نفع) مقصود من العين (بعوض) حتى لو استأجر ثيابا ،أو أواني ليتجمل بها، أو دابة ليجنبها بين يديه ،أو دارا لا ليسكنها، أو عبدا ،أو دراهم، أو غير ذلك لا ليستعمله، بل ليظن الناس أنه له، فالإجارة فاسدة في الكل، ولا أجر له ؛لأنها منفعة غير مقصودة من العين.بزازية.</h5>
<h5>""( قوله مقصود من العين ) أي في الشرع ونظر العقلاء ، بخلاف ما سيذكره، فإنه وإن كان مقصودا للمستأجر لكنه لا نفع فيه، وليس من المقاصد الشرعية ..... وقولهم : إن الأجرة تجب في الفاسدة بالانتفاع "" محله فيما إذا كان النفع مقصودا .""</h5>
</h5><p> </p><p>                   ابرار احمد صدیقی</p><p>          دارالافتا ءجامعۃالرشید کراچی</p><p>         ١۸<span dir=""LTR"">/</span>جمادی الأولی<span dir=""LTR"">/</span> ١۴۴۴ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>ابراراحمد بن بہاراحمد</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",11783,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے جدید مسائل
2022-09-21,https://almuftionline.com/2022/09/21/10111/,"رخصتی  سےپہلےہمبستری کےبعددو طلاق دی،پھررجوع کرکےبیوی کےمطالبے پر کہا ""چھوڑدیا”","<p>سوال:میرانام معین ہے،میرےنکاح کوایک سال ہوچکاہے،لیکن ابھی رخصتی نہیں ہوئی تھی،لیکن نکاح کے6ماہ بعد میں نےاپنی بیوی سےہمبستری کی تھی،ہمبستری کے3ماہ بعد میری اورمیری بیوی کی  کسی بات پر واٹس ایپ پر میسج کےذریعہ ان بن ہوئی،جس کی وجہ سےمیں نےاسےمیسج پرشدیدغصےمیں دودفعہ طلاق دی،جس کےالفاظ یہ تھے،پہلالفظ ""میں تجھےطلاق دیتاہوں""،دوسرالفظ ""طلاق دیتاہوں""،جس پر میرےسسرجوخودایک عالم دین اورشیخ الحدیث ہیں،انہوں نےفتوی لیا اورمجھے بولاکہ تمہاری دوطلاق ہوگئی ہیں،اب تمہیں رجوع کرناپڑےگا،کیونکہ تم نےنکاح کےبعد ہمبستری بھی کی ہے،اگرتم ہمبستری نہ کرتےتوتمہارادوبارہ نکاح ہوتا،لیکن اس کاحلالہ نہیں ہوتا،کیونکہ ابھی تمہاری رخصتی نہیں ہوئی ہے،پھرمیرےسسرنےپرانانکاح فارم پھاڑکرنیانکاح فارم بنایا اوراس میں شورٹی کےطورپر 3 لاکھ حق مہراندرطلب لکھوایاکہ توہماری بیٹی کو طلاق دےگاتویہ تجھے اداء کرنا پڑےگا،اور30000 ہزارمہرمعجل لکھواکرہمیں رجوع کروادیا،اورجوع کروانےکے3ماہ بعد ہماری رخصتی ہوگئی،پھررخصتی کے33 دن بعد ہم میاں بیوی میں دوبارہ واٹس ایپ کےذریعےان بن ہوئی ،جس پر میں نےاس کو بولاکہ میں تجھے چھوڑدونگا،جس پراس نےبولاکہ مجھے چھوڑدو،میں نےکہاچھوڑدیا رنڈی ،طلاق کامیرےذہن وگمان میں بھی نہیں تھا،لیکن میرےسسر نےبولاآپ کی طلاق ہوچکی ہے،میں رخصتی سےپہلےدودفعہ ٹھوکرکھاکربیٹھاہوں،اورمیرےسسرنےبھی مجھےیہی سمجھایاتھاکہ بیٹاطلاق کالفظ اپنی زبان پرمت لانا کیونکہ تمہاری زندگی اب ایک طلاق پرگزرےگی،میں نے اپنےسسرکی بات مانتےہوئےطلاق کالفظ کبھی زبان پرنہیں لایا،اورنہ کبھی سوچا،میں نےبس دھمکی کےطورپربولاتجھےچھوڑدونگا،اس نےبولا مجھےچھوڑدو،میں نےکہا چھوڑدیا،رخصتی سےپہلےکی دوطلاق اوررخصتی کےبعد والالفظ چھوڑدیا،اس میں تقریبا 3سے4مہینےکافرق ہےاوررخصتی سےپہلےوالی 2 طلاق ایک ساتھ دی تھیں۔</p><p>مہربانی فرماکر اس مسئلہ کاحل قرآن وحدیث کی روشنی میں بتادیں کہ میری طلاق ہوگئی ہےیامیرےپاس کوئی گنجائش باقی ہے،جومیں اس لڑکی کودوبارہ اپنےساتھ بساسکوں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>صورت مسئولہ میں میاں بیوی کےدرمیان لڑائی جھگڑا""اور""بیوی کی طرف سےچھوڑنےکامطالبہ""طلاق کاقرینہ ہے،اس لیےبیوی کےمطالبےپرچھوڑدیاکہنےسےطلاق  واقع ہوجائےگی،چونکہ شوہردوطلاق پہلےدےچکاہے،اس لیےموجودہ صورت میں<strong> بیوی پرتین طلاق مغلظہ واقع ہوچکی ہیں،اس کےبعدمیاں بیوی میں فوراجدائی ضروری ہوگی</strong>،جدائی کےبعدمیاں بیوی کےدرمیان موجودہ حالت میں   دوبارہ نکاح بھی نہیں ہوسکتا۔</p><p>واضح رہےکہ مذکورہ بالامسئلہ میں سسرکی طرف سےجومسئلہ بتایاگیاتھاوہ شرعابالکل درست تھا،شوہرکوچاہیےتھاکہ اس پرعمل کرتا،لیکن چونکہ اس مسئلہ پرعمل نہیں کیااورلڑائی جھگڑےکےدوران (چھوڑدیاکےلفظ سے)تیسری طلاق بھی دیدی  تواب طلاق مغلظ بہرحال واقع ہوگئی ہے۔</p><h6 class=""has-text-align-right"">حوالہ جات</h6><h5><h5><strong>"" حاشية رد المحتار"" 3 /  329:</strong></h5>
<h5>قال رها كردم أي سرحتك يقع به الرجعي مع أن أصله كناية أيضا، وما ذاك إلا لانه غلب في عرف الناس استعماله في الطلاق، وقد مر أن الصريح ما لم يستعمل إلا في الطلاق من أي لغة كانت، لكن لما غلب استعمال حلال الله في البائن عند العرب والفرس وقع به البائن لولا ذلك لوقع به الرجعي۔۔۔۔۔۔۔۔</h5>
<h5>وأما إذا تعورف استعماله في مجرد الطلاق لا بقيد كونه بائنا يتعين وقوع الرجعي به كما في فارسية سرحتك، ومثله ما قدمناه في أول باب الصريح من وقوع الرجعي بقوله: سن بوش أو بوش أو في لغة الترك مع أن معناه العربي أنت خلية، وهو كناية، لكنه غلب في لغة الترك استعماله في الطلاق۔</h5>
<h5><strong>""رد المحتار""10 /  500:</strong></h5>
<h5>باب الصريح ( صريحه ما لم يستعمل إلا فيه ) ولو بالفارسية ( كطلقتك وأنت طالق ومطلقة )</h5>
<h5><strong>""ھدایۃ "" 2 </strong><strong><span dir=""LTR"">/</span></strong><strong>378:</strong></h5>
<h5>وان کان الطلاق ثلاثافی الحرۃ الخ لاتحل لہ حتی تنکح زوجاغیرہ نکاحاصحیحاویدخل بہاثم یطلقہاأویموت عنہا۔</h5>
</h5><p>محمدبن عبدالرحیم</p><p>دارلافتاء جامعۃ الرشیدکراچی</p><p>23<span dir=""LTR"">/</span>صفر 1444ھج</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سعید احمد حسن صاحب</td></tr></tbody></table></figure>",10111,jameya-tur-rasheed,طلاق کے احکام,تین طلاق اور اس کے احکام
