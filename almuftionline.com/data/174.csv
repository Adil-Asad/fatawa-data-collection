issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-12-07,https://almuftionline.com/2023/12/07/13079/,شوہر کے حقوق,<p>میری بیوی کو بھی بتائیں کہ شوہر کے اس پر کیا حقوق ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>میاں بیوی کا رشتہ ایک انتہائی حساس اور نازک ترین رشتہ ہے،پرسکون ازدواجی زندگی کا حصول اسی وقت ممکن ہے جب میاں بیوی میں سے ہر ایک دوسرے کے حقوق کی رعایت رکھے،اس کے بغیر ازدواجی زندگی پرسکون نہیں ہوسکتی،عورت اگر یہ چاہے کہ میں شوہر کو گھر کا سربراہ اور اپنا بڑا تسلیم نہ کروں،اس کے مقام و مرتبے کا لحاظ نہ رکھوں،لیکن شوہر میرے حقوق میں ذرا بھی غفلت نہ برتے تو یہ شوہر کی حق تلفی ہے،اسی طرح اگر شوہر خود بیوی کے حقوق کی کوئی پرواہ نہ کرے،لیکن چاہے کہ بیوی مکمل طور پر میری مطیع و فرماں بردار بن کر رہے تو یہ بھی سراسر نا انصافی اور ظلم ہے،کیونکہ وہ اس کی بیوی ہے،زر خرید لونڈی نہیں،چنانچہ قرآن مجید میں اللہ تعالی فرماتے ہیں:</p><p>{وَلَهُنَّ مِثْلُ الَّذِي عَلَيْهِنَّ بِالْمَعْرُوفِ وَلِلرِّجَالِ عَلَيْهِنَّ دَرَجَةٌ وَاللَّهُ عَزِيزٌ حَكِيمٌ} [البقرة: 228]</p><p>اور ان عورتوں کو معروف طریقے کے مطابق ویسے ہی حقوق حاصل ہیں جیسے مردوں کو ان پر حاصل ہیں،ہاں مردوں کو ان پر ایک درجہ فوقیت ہے اور اللہ غالب اور حکمت والا ہے۔</p><p>اس آیت میں میاں بیوی کے تعلقات کا ایسا جامع دستور پیش کیا گیا ہے جس سے بہتر کوئی دستور نہیں ہو سکتا اور اگر اس جامع ہدایت کی روشنی میں ازدواجی زندگی گزاری جائے تو اس رشتہ میں کبھی بھی تلخی اور اختلاف پیدا نہ ہو، شوہر کے چند بنیادی حقوق درج ذیل ہیں<span dir=""LTR"">:</span></p><p>1۔شوہر کی اطاعت :بیوی کے ذمے ہر جائز کام میں شوہر کی اطاعت لازم ہے،کیونکہ اللہ تعالی نے مرد کو حاکم بنایا ہے،یہاں تک کہ رسول اکرم صلی اللہ علیہ وسلم نے فرمایا:""اگر اسلام میں کسی کو سجدہ کرنے کی اجازت ہوتی تو میں بیوی کو حکم دیتا کہ وہ اپنے شوہر کو سجدہ کرے""،البتہ ناجائز کام میں اطاعت کی اجازت نہیں،کیونکہ مخلوق کی رضا اور دلجوئی کی خاطر خالق کی نافرمانی جائز نہیں۔</p><p>2۔شوہر کے مال اور عصمت کی حفاظت :یعنی شوہر کے مال اور اپنی عزت کی حفاظت کرے،شوہر کا مال غیر ضروری کاموں میں نہ خرچ کرے اور نہ کسی نامحرم مرد سے تعلقات قائم کرے۔</p><p>3۔ زیب و زینت: عورت کو گھر میں میلا کچیلا نہیں رہنا چاہیے،بلکہ صاف ستھری رہے اور شرعی حدود میں رہتے ہوئے بناؤ سنگھار کرے۔</p><p> 4۔ خاوند کی اجازت کے بغیر گھر سے باہر نہ جائے،البتہ خاوند کو بھی اس حوالے سے بے جا سختی نہیں کرنی چاہیے،بلکہ بوقتِ ضرورت خود لے کر جانا چاہیے۔</p><p>علاوہ ازیں میاں بیوی کا تعلق ایسا نہیں کہ صرف ضابطہ کے حقوق معلوم کرکے اس کے مطابق گزر اوقات کی جائے،بلکہ میاں بیوی میں سے ہر ایک ضابطہ کے حقوق سے بڑھ کر ایک دوسرے کے ساتھ جتنی خیر خواہی،ہمدردی اور محبت کا برتاؤ اور معاملہ  کریں گے اتنی ہی ازداوجی زندگی پرسکون ہوگی۔</p><h6 class=""has-text-align-right"">حوالہ جات</h6><h5><h5>""سنن الترمذي "" (2/ 456):</h5>
<h5>عن أبي هريرة، عن النبي صلى ﷲ عليه وسلم قال: لو كنت آمرا أحدا أن يسجد لأحد لأمرت المرأة أن تسجد لزوجها"".</h5>
<h5>قال ملا علی القاری رحمہ اللہ فی شرحہ المرقاة:"" (وعن أبي هريرة قال: قال رسول ﷲ - صلى ﷲ عليه وسلم - لو كنت آمرا أحدا أن يسجد لأحد) : والسجود كمال الانقياد (لأمرت المرأة أن تسجد لزوجها) : أي: لكثرة حقوقه عليها وعجزها عن القيام بشكرها وفي هذا غاية المبالغة لوجوب إطاعة المرأة في حق زوجها فإن السجدة لا تحل لغيرﷲ"".</h5>
</h5><p>محمد طارق</p><p>دارالافتاءجامعۃالرشید</p><p>22<span dir=""LTR"">/</span>جمادی الاولی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13079,jameya-tur-rasheed,نکاح کا بیان,نکاح کے جدید اور متفرق مسائل
2023-12-07,https://almuftionline.com/2023/12/07/12508/,نکل جاؤ،میں تمہیں فارغ کرتا ہوں،میں تمہیں طلاق دیتا ہوں سےطلاق کاحکم,"<p>کیافرماتے ہیں علماء کرام اس مسئلہ کے بارے میں کہ</p><p>میری بیوی سے لڑائی ہوئی ہے، اس نے مجھے گالی دی، میں نے اس کوطلاق کی نیت سے  بولا:""میرے گھر سے نکل جاؤ،میں تمہیں فارغ کرتاہوں"" پھر اس نے مجھے کفریہ کلمات کہنے شروع کئے، تو کنجر ہے،سکھ ہے اوربھی گالیاں دیں پھر اس پر میں نے اسے پہلے والے واقعہ کےتقریباً دومنٹ بعد کہا کہ:""میں تمہیں طلاق دیتاہوں""اس کےتقریباً دو دن بعدمجھے ایک بندے نے فون کیا اورکہا کہ تم نے تین طلاقیں دیدیں؟ تو میں نے اس کو بولا:""دیدیں ""اس پر پھر اس نے میرے والدین کو گالیاں دیں،برا بھلاکہا، ڈاڑھی کو نازیباالفاظ کہتی رہی،یہ باتیں10بندوں نے سنی ہیں، واٹس اپ پربھی ہیں،ابھی بتائیں میرے لیےکیاحکم ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نکل جاؤ عربی لفظ""اخرجی""کے معنی میں ہے اورجب شوہرنے اسے ایک طلاق کی نیت سے بولاہے تو اس سے ایک طلاقِ بائن واقع ہوگئی، اس کے بعددوسرے لفظ""میں تمہیں فارغ کرتاہوں""بھی چونکہ کنائی لفظ ہے اورکنائی کنائی کو لاحق نہیں ہوتی ہے، لہذا اس سے کوئی طلاق نہیں ہوئی، اس کے دومنٹ کے بعدجب شوہرنے کہاکہ""میں تمہیں طلاق دیتاہوں""تودوسری بائن طلاق واقع ہوگئی اس لیے کہ یہ لفظ ہے توطلاقِ صریح کا لفظ ہے جس سے رجعی واقع ہوتی ہے مگرچونکہ پہلی طلاق بائن ہے جس کی وجہ سے یہ بھی بائن ہوکر اس کےساتھ  لاحق ہوگئی ،کیونکہ اصلا ً یہ صریح ہے اورصریح بائن کو لاحق ہوتی ہے،لہذایہ پہلے کے ساتھ لاحق ہوگئی اورمجموعی طورپر دو بائن ہوگئیں ، اس کےبعد جب دودن گزرنےپر شوہر سے پوچھاگیا کہ کیا تم نے تین طلاق دیدیں ؟ تو اس کے جواب میں جب شوہرنے کہاکہ""دیدیں""تو اس سے اس کی مراد مذکورہ الفاظ میں سے ہرایک سے ایک طلاق  دینا تھی جیسےکہ اس نے فون پر اس کی وضاحت کی جبکہ شرعاً دوسرے لفظ ""میں تمہیں فارغ کرتاہوں""سے شرعاًبائن بائن کو لاحق نہ ہونے کی وجہ سے  واقع نہیں ہوئی مگروہ اپنی لاعلمی کی وجہ سے اس کو واقع سمجھتارہاتھا اوراس بنیاد پر تین دینے کی خبردے رہاتھا تو مخبرعنہ دو طلاقیں ہیں ،نہ کہ تین طلاق اورجب مخبرعنہ موجودہےتواس میں انشاء کااحتمال ختم ہوگیا اوراس کوخبربناناممکن ہوا، لہذا دو طلاقیں واقع ہوئیں،جھوٹی خبرجس میں فقہاء کرام نے طلاق کے وقوع کا قول کیاہے اس میں مخبرعنہ موجود نہیں ہوتا اورلفظ انشاء طلاق کااحتمال ہوتاہے اس لیے اسے انشاءِ طلاق پر محمول کرکے وقوعِ طلاق کا حکم لگایاجاتاہے جبکہ یہاں مخبرعنہ موجود ہے اوراسی کی خبرزوج دے رہاہے، تاہم اپنی لاعلمی کی وجہ سے وہ اس کو تین سمجھ رہاہےجبکہ واقع میں وہ دو ہیں،لہذا تیسری طلاق نہیں ہوئی ،اگربیوی سن کرشوہرکی بلاحلف تصدیق کرتی ہو اچھی بات ہے،ورنہ شوہر سےقسم لی جائے گی،اورپھر چونکہ طلاق دو ہیں تو باہمی رضامندی سے نئے مہرکے ساتھ میاں دوبارہ نیا نکاح کرسکتے ہیں ۔</p><h6 class=""has-text-align-right"">حوالہ جات</h6><h5><h5>وفی ’’البحر الرائق‘‘:(۳؍۳۰۳)</h5>
<h5>ان من الکنایات ثلاثۃ عشر لا یعتبر فیھا دلالۃ الحال ولا تقع الا بالنیۃ اخرجی اذھبی لا نکاح لی علیک وفی کتاب الفقہ علی المذاھب الاربعۃ:</h5>
<h5>ما یصلح ردا منھا اخرجی وحکم ھذا القسم ان الطلاق لا یقع الا بالنیۃ (۳؍۳۴۲)</h5>
<h5>اللباب في شرح الكتاب - (ج 1 / ص 269)</h5>
<h5>والكنايات ثلاثة أقسام: قسم منها يصلح جوابا ولا يصلح رداً ولا شتما، وهي ثلاثة ألفاظ: أمرك بيدك، اختاري، اعتدي، ومرادفها، وقسم يصلح جوابا وشتما ولا يصلح رداً، وهي خمسة ألفاظ: خلية، برية، بتة، بائن، حرام، ومرادفها، وقسم يصلح جوابا ورداً ولا يصلح سباً وشتما؛ وهي خمسة أيضا: اخرجي، اذهبي، اغربي، قومي، تقنعي، ومرادفها، ففي حالة الرضا لا يقع الطلاق بشيء منها إلا بالنية، والقول قوله في عدم النية، وفي حالة مذاكرة الطلاق يقع بكل لفظ لا يصلح للرد وهو القسم الأول والثاني، وفي حالة الغضب لا يقع بكل لفظ يصلح للسب والرد وهو القسم الثاني والثالث، ويقع بكل لفظ لا يصلح لهما بل للجواب فقط وهو القسم الأول. كما في الإيضاح.</h5>
<h5>الدر المختار وحاشية ابن عابدين (رد المحتار) - (3 / 308)</h5>
<h5>(لا) يلحق البائن (البائن) (قوله لا يلحق البائن البائن) المراد بالبائن الذي لا يلحق هو ما كان بلفظ الكناية لأنه هو الذي ليس ظاهرا في إنشاء الطلاق كذا في الفتح،</h5>
<h5>وفی فتاوی دارالعلوم کراتشی:</h5>
<h5>آپ پرایک طلاقِ بائن واقع ہوگئی تھی  اوراوراس کے بعد جتنی مرتبہ آپ کے شوہرنے   یہ الفاظ"" آپ مجھ سے فارغ ہو "" کہے ہیں ان سے کوئی طلاق واقع نہیں ہوئی کیونکہ طلاق بائن کے ساتھ دوسری بائن ملحق نہیں ہوتی۔(کذا فی تبویب دارالعلوم کراچی 1594/53)</h5>
<h5>درر الحكام شرح غرر الأحكام (1/ 371)</h5>
<h5>إذا أبانها، ثم قال في العدة أنت طالق ثلاثا تقع الثلاث؛ لأن الحرمة الغليظة إذا ثبتت بمجرد النية بلا ذكر الثلاث لعدم ثبوتها في المحل فلأن تثبت إذا صرح بالثلاث أولى ويدل عليه أيضا أن الصريح يلحق البائن؛ لأن قوله أنت طالق ثلاثا صريح بلا ريب</h5>
<h5>وفی الھندیة ( ١ / ٣٧٧):</h5>
<h5>""الطَّلَاقُ الصَّرِيحُ يَلْحَقُ الطَّلَاقَ الصَّرِيحَ بِأَنْ قَالَ: أَنْتِ طَالِقٌ وَقَعَتْ طَلْقَةٌ، ثُمَّ قَالَ: أَنْتِ طَالِقٌ تَقَعُ أُخْرَى، وَيَلْحَقُ الْبَائِنُ أَيْضًا بِأَنْ قَالَ لَهَا: أَنْتِ بَائِنٌ أَوْ خَالَعَهَا عَلَى مَالٍ، ثُمَّ قَالَ لَهَا: أَنْتِ طَالِقٌ وَقَعَتْ عِنْدَنَا، وَالطَّلَاقُ الْبَائِنُ يَلْحَقُ الطَّلَاقَ الصَّرِيحَ بِأَنْ قَالَ لَهَا: أَنْتِ طَالِقٌ ثُمَّ قَالَ لَهَا: أَنْتِ بَائِنٌ تَقَعُ طَلْقَةٌ أُخْرَى، وَلَايَلْحَقُ الْبَائِنُ الْبَائِنَ"".</h5>
<h5>الدر المختار وحاشية ابن عابدين (رد المحتار) (3/ 409):</h5>
<h5>""(وينكح مبانته بما دون الثلاث في العدة وبعدها بالإجماع) ومنع غيره فيها لاشتباه النسب"".</h5>
</h5><p>سیدحکیم شاہ عفی عنہ</p><p>دارالافتاءجامعۃالرشید</p><p>22/05/1445</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",12508,jameya-tur-rasheed,طلاق کے احکام,الفاظ کنایہ سے طلاق  کا بیان
2023-12-07,https://almuftionline.com/2023/12/07/11892/,دکان  کے بارے میں بھائیوں سے جھگڑے کا تصفیہ,<p>کیا  فرماتے ہیں  علماء  کرام اس مسئلے کے بارے میں  کہ   محمد جمال نے چند سال  قبل   یوپی صدیق پلازہ  نارتھ   کراچی میں  ایک دکان  اپنے ذاتی پیسوں سے خریدی ، مکمل سیٹپ  لگا   کر بھائیوں  کو کام پر رکھ لیاپھر اللہ پاک  کے فضل وکرم سے بھائیوں نے اس دکان کی  کمائی سے مزید تین دکانیں  کھولیں ،شروع میں  جو دکان  محمد  جمال نے خریدی تھی ،اس کے  کا غذات وغیرہ   سب محمد  جمال کے نا م پر ہیں ،</p><p>1۔  جمال  بھائی  نے شروع میں  پہلی دکان خریدی تھی، مزید تین دکانیں بھائیوں نے  کھولیں تھیں ،ان میں  جمال بھائی  حصہ دار ہیں یانہیں؟یا جمال بھائی  صرف شروع  کی دکان کا  ما؛لک ہے؟جواب دیکر ممنون  فرمائیں ۔</p><p>نوٹ ٰ؛  میرے  بھائی  میری  دکان  کے  25000  ہزار  کریہ وصول کررہے ہیں ،  جو مجھے آج تک  نہیں  دئے ،  میں نے  بھائی  سے  2015 میں   دولاکھ  بطور  قرض لئے ہیں ،</p><p><strong>تنقیحات </strong></p><p><strong>1</strong>۔  سیٹپ سے کیامراد ہے ؟ جواب  اس میں مشینیں لگوائی تھیں ۔</p><p><strong>2</strong>۔ کیا اسوقت  بھائیوں کا کھانا پینا آپ کے  ساتھ  تھا؟ جواب  جی  والد صاحب  کا انتقال ہوچکا  والدہ  حیات تھیں  اور سب کا کھانا پینا  ساتھ تھا ۔اس کے والدہ کے کہنے پر  کھانا  پینا  سب کا الگ   ہو گیاتھا ۔</p><p>3۔ بھائیوں سے دکان کے بارے میں کسی قسم کا معاہدہ  ہوا  تھا ؟ جواب ،بھائیوں  سے  کسی قسم کا معاہدہ   طےنہیں  ہوا تھا۔بلکہ  بطور  تعاون  کام میں لگایا  تھا ۔</p><p>4۔ اب آپ کا کیامطالبہ  ہے ؟  جواب میری  پہلی دکان  پوری  مجھے واپس مل جائے ، کیونکہ  انہوں  نے اس کے  دو حصے کرکے  آدھا حصہ  کرایہ پر دیا ہوا  ہے  اور مجھے کرایہ بھی نہیں  دیتے۔</p><p>5۔  کیا دکان  کے کاغذات  آپ کے پاس موجود ہیں ؟ جواب   میرے پاس نہیں   ہے  ،غالبا  بہن  کے پاس  ہے ،وہ کہتی ہے کہ   یہ معاملہ   1985 کا  ہے ،اب تک آپ  نے  کبھی  دکان  کا مطالبہ نہیں کیا  اب  مطالبہ کررہے ہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال  کے  مطابق   محمد  جمال  نے اپنی ذاتی   دکان   بھائیوں  کو  عاریة  دی  تھی ،نہ ھبہ کیا  اور نہ فروخت  کیا  اگر   یہ  بات درست  ہے تو  بھائیوں  کے ذمے لازم   ہے  محمد جمال  کی دکان  اور دیگر سامان  جو کچھ  محمد جمال کا  ہے  سب  واپس کردے، ،</p><p>کیونکہ  عاریت پر لینے والا  مال کامالک  نہیں   بنتا۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (5/ 677)</h5>
<h5>وشرعا (تمليك المنافع مجانا)الی  قولہ ۰۰أفاد بالتمليك لزوم الإيجاب والقبول ولو فعلا وحكمها كونها أمانة</h5>
<h5> (قوله: ولو فعلا) أي كالتعاطي في القهستاني: وهذا مبالغة على القبول، وأما الإيجاب فلا يصح به، وعليه يتفرع ما سيأتي قريبا من قول المولى: خذه واستخدمه. والظاهر أن هذا هو المراد بما نقل عن الهندية، وركنها الإيجاب من المعير، وأما القبول من المستعير، فليس بشرط عند أصحابنا الثلاثة اهـ أي القبول صريحا غير شرط بخلاف الإيجاب، ولهذا قال في التتارخانية: إن الإعارة لا تثبت بالسكوت اهـ وإلا لزم أن لا يكون أخذها قبولا.</h5>
</h5><p>احسان اللہ شائق عفا اللہ عنہ    </p><p>دارالافتاء جامعة الرشید     کراچی</p><p>۲۲ جمادی الاولی  ١۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11892,jameya-tur-rasheed,شرکت کے مسائل,شرکت سے متعلق متفرق مسائل
2023-12-07,https://almuftionline.com/2023/12/07/11819/,مبیع  ھلا ک ہونے کی صورت میں ضمان  کاحکم,<p>آپ  حضرات سے ایک مسئلہ کے بارے میں دریافت کرنا ہے ،کہ ہمارے پاس ایک فیکٹری کا سامان  تیار ہوتا  ہے ،ہم متعلقہ   فیکٹری کے مالک  کی اجازت سے  مال اسٹاک کرتے ہیں ،مسئلہ یہ دریافت کرنا ہے  کہ   فیکٹری  میں آگ  لگنے یا کسی دوسری صورت میں  یہ سامان جل  یا ضائع ہوجاتا  ہے تو اس کے بارے میں کیاحکم ہے ؟ایسی  صوت میں سارا نقصان مالک کا ہوگا یا ہمارا ہوگا ؟یا کہ کوئی دوسری صورت ہوگی ؟کیوکہ  یہ مالک کی  مرضی سے اسٹاک کیاجاتا ہے ،اور ہمارے پاس امانت ہوتی ہے ، براہ کرم رہنمائی فرمائیں</p><p>سوال  ؛ خام  مال کس کا ہوتا ہے ؟</p><p>جواب ؛   ہم  کمپنی والے    سے پیسے  لیکر خام  مال خرید کر لاتے  ہیں  ،پھر   تیار  کرکے  ان کو   دیتے ہیں  ، کچھ دوسروں کو  بھی بیچتے ہیں ، خلاصہ  یہ ہے کہ ان کا کچھ  مال  ہمارے  پا  س  اسٹاک رہتاہے ، ایسےمیں   اگر  آگ لگنے  یا کسی اور وجہ  سے  مال جل  جائے  یا ضائع  ہوجائے   تو  ہم پر ضمان ہے یا نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر آپ   مال تیار کرکے  کمپنی  کو فروخت کرتے ہیں،   تو  مال  کمپنی   کے حوالے کرنے تک آپ  کے ضمان  میں   رہے  گا ، لہذااس سے پہلے  ھلاک  ہونے کی صورت میں   نقصان آپ  کو برداشت کرنا  ہوگا اگرچہ  مال  آپ نے کمپنی کو  دینے  کے لئے تیار کرکے  رکھا ہے  ۔</p><p>اور اگر  آپ کا کام  صرف   مزدوری کا   ہو کہ ان کے  خام مال سے ان کو  سامان تیار کرکے  دیتے  ہیں   اور مزدوری وصول  کرتے ہیں ،توایسے میں   سامان آپ کے پاس امانت  ہے  لیکن اس  کی حفاظت آپ کے ذمے   ہے ، اگر آپ نے  حفاظت میں  غفلت اور کوتاہی سے  کام نہیں  لیا  بلکہ حفاظت کی   پوری کوشش کی   ،لیکن کسی ناگہانی  آفت    سے مال جل   گیا   تو  آپ  پر ضمان نہیں ہوگا ۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (4/ 560)</h5>
<h5> وفي الفتح والدر المنتقى: لو هلك المبيع بفعل البائع أو بفعل المبيع أو بأمر سماوي، بطل البيع ويرجع بالثمن لو مقبوضا</h5>
<h5>الهداية في شرح بداية المبتدي (3/ 242)</h5>
<h5> فالمشترك من لا يستحق الأجرة حتى يعمل كالصباغ والقصار""الی قولہ۰۰۰۰</h5>
<h5>ال: ""والمتاع أمانة في يده إن هلك لم يضمن شيئا عند أبي حنيفة رحمه الله وهو قول زفر، ويضمنه عندهما إلا من شيء غالب كالحريق الغالب والعدو المكابر"" لهما ما روي عن عمر وعلي رضي الله عنهما أنهما كانا يضمنان الأجير المشترك؛ ولأن الحفظ مستحق عليه إذ لا يمكنه العمل إلا به، فإذا هلك بسبب يمكن الاحتراز عنه كالغصب والسرقة كان التقصير من جهته فيضمنه كالوديعة إذا كانت بأجر، بخلاف ما لا يمكن الاحتراز عنه كالموت حتف أنفه والحريق الغالب وغيره؛ لأنه لا تقصير من جهته. ولأبي حنيفة رحمه الله أن العين أمانة في يده؛ لأن القبض حصل بإذنه، ولهذا لو هلك بسبب لا يمكن التحرز عنه لم يضمنه، ولو كان مضمونا لضمنه كما في المغصوب، والحفظ مستحق عليه تبعا لا مقصودا ولهذا لا يقابله الأجر، بخلاف المودع بأجر؛ لأن الحفظ مستحق عليه مقصودا حتى يقابله الأجر.</h5>
</h5><p>احسان اللہ شائق عفا اللہ عنہ    </p><p>دارالافتاء جامعة الرشید     کراچی</p><p>۳۳ جمادی  الاولی ١۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11819,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2023-12-06,https://almuftionline.com/2023/12/06/12437/,زبانی طلاق دینے کے بعدپیپر  پر دستخط کرنے کا حکم,<p>کیافرماتے ہیں علماء کرام درج ذیل مسئلہ کے بارے میں کہ</p><p>میں نے اپنی بیوی کو منہ سے ایک طلاق دی تھی ،پھر ثالث نے مجھ سے کہاکہ تین نوٹس لے آؤ دوسرے اورتیسرے نوٹس میں تاریخ کا خانہ خالی چھوڑدینا،میں دوسری پارٹی سے مہینے مہینے بعد سیونگ لونگا، پہلانوٹس وہی ہے جس میں نے ایک طلاق دی اوراس پر تاریخ بھی اسی دن کی ہے،مجھے نوٹس کے بارے میں کنفرم نہیں تھا کہ اس سے تین طلاقیں ہوتی ہیں ،مجھے لگتاتھاکہ ایک طلاق کے تین نوٹس ہوتے ہیں تو میں نے  سوچا اگررجوع کا کوئی سلسلہ شروع ہوا کہ بعد میں کہہ کرمیں انہیں پہلے مہینے ہی روک دوں گا ،پندرہ دن بعد ہی میں نے ثالث کو روک دیا تھا کہ ان نوٹس کو پروسس نہ کروائیں،ابھی تک نوٹس ثالث کے پاس ہی پڑے ہیں اوردوسرے اورتیسرے نوٹس میں تاریخ کا خانہ بھی خالی ہے اگرمجھے پتہ ہوتاکہ یہ تین نوٹس تین طلاق ہوتی ہے تو ثالث کو انڈوانس میں بھی کبھی نہ دیتا،میری لاعلمی کی وجہ سے ان نوٹسوں پر ایڈوانس میں میں نے سائن کئے ہیں جبکہ منہ سے ایک ہی طلاق دی ہے،نیت بھی ایک کی ہی کی تھی،ثالث نے مجھے کہا بھی کہ تین دفعہ بولو مگر میں نے کہاکہ نہیں، ایک طلاق ہی دونگا اورایک ہی دی اس کے گواہ بھی موجود ہیں اس میں میری رہنمائی کریں کہ کیا میری ایک طلاق ہوئی ہے یازیادہ ،فتوی جاری کریں تاکہ میں لڑکی والوں کو بھی دکھاسکوں،لڑکی بھی گھر واپس آنا چاہتی ہے ہمیں شرعی رہنمائی درکارہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں پہلی طلاق تو طلاق کالفظ منہ سے بولنے سے ہی ہوگئی جبکہ دوسری طلاق پہلے نوٹس پر دستخط کرنےسے ہوگئی اورتیسری طلاق دوسرے نوٹس پر دستخظ کرنے سے ہوگئی ہے اگرچہ خاوند نےدستخط کے بعد اس پرتاریخ نہ لکھی ہواوروکیل نے ابھی تک نہ بھیجاہو، تحریر پر دستخط کرنے سے ہی طلاق واقع ہوجاتی ہے،لہذا مذکورہ صورت میں تینوں طلاق واقع ہوکرحرمتِ مغلظہ ثابت ہوچکی ہے ،ایسی صورت میں شرعی ضابطہ کے تحت میاں بیوی میں  حلالہ کے بغیر نہ رجوع ہوسکتا ہے اورنہ ہی نیا نکاح۔</p><p>پہلے نوٹس میں طلاق اول ﴿طلاق﴾دوسرے میں طلاق دوم ﴿طلاق طلاق﴾اورتیسرے میں طلاق ثلاثہ ﴿طلاق طلاق طلاق﴾صراحة لکھاہواہے اورسائل نے فون پر بتایا کہ اس نے نوٹس پڑھےہیں اورپھر اس پردستخط کئے ہیں بس اس کی لاعلمی یہ تھی کہ وہ یہ سمجھ رہا تھا کہ یہ پہلے طلاق کے نوٹس ہے۔اس طرح کی لاعلمی اورجہالت شریعت میں عذرنہیں ہےلہذا تینوں طلاقیں واقع ہوچکی ہیں۔</p><h6 class=""has-text-align-right"">حوالہ جات</h6><h5><h5>فی سنن ابن ماجة (ج 2 / ص 152)باب من طلق ثلاثا في مجلس واحد 2024</h5>
<h5>حدثنا محمد بن رمح . أنبأنا الليث بن سعد ، عن إسحاق بن أبى فروة ،عن أبى الزناد ، عن عامر الشعبى  قال : قلت لفاطمة بنت قيس :حدثينى عن طلاقك . قالت : طلقني زوجي ثلاثا ، وهو خارج إلى اليمن .فأجاز ذلك رسول الله صلى الله عليه وسلم .</h5>
<h5>سنن البيهقي الكبرى - (ج 7 / ص 339)</h5>
<h5>أخبرنا أبو سعد أحمد بن محمد الماليني أنا أبو أحمد عبد الله بن عدي الحافظ نا محمد بن عبد الوهاب بن هشام نا علي بن سلمة اللبقي ثنا أبو أسامة عن الأعمش قال كان بالكوفة شيخ يقول سمعت علي بن أبي طالب رضي الله عنه يقول إذا طلق الرجل امرأته ثلاثا في مجلس واحد فإنه يرد إلى واحدة والناس عنقا وآحادا إذ ذاك يأتونه ويسمعون منه قال فأتيته فقرعت عليه الباب فخرج إلي شيخ فقلت له كيف سمعت علي بن أبي طالب رضي الله عنه يقول فيمن طلق امرأته ثلاثا في مجلس واحد قال سمعت علي بن أبي طالب رضي الله عنه يقول إذا طلق رجل امرأته ثلاثا في مجلس واحد فإنه يرد إلى واحدة قال فقلت له أين سمعت هذا من علي رضي الله عنه قال أخرج إليك كتابا فأخرج فإذا فيه بسم الله الرحمن الرحيم هذا ما سمعت علي بن أبي طالب رضي الله عنه يقول إذا طلق الرجل امرأته ثلاثا في مجلس واحد فقد بانت منه ولا تحل له حتى تنكح زوجا غيره قال قلت ويحك هذا غير الذي تقول قال الصحيح هو هذا ولكن هؤلاء أرادوني على ذلك.</h5>
<h5>صحيح البخاري(2/791، ط:قدیمی)</h5>
<h5>عن عائشة، أن رجلا طلق امرأته ثلاثا، فتزوجت فطلق، فسئل النبي صلى الله عليه وسلم: أتحل للأول؟ قال: «لا، حتى يذوق عسيلتها كما ذاق الأول<span dir=""LTR"">».</span></h5>
<h5>عمدة القاری (2/336، ط؛ رشیدیه</h5>
<h5>مطابقته  للترجمة في قوله: طلق امراته ثلاثاً فإنه ظاهر في كونها مجموعة<span dir=""LTR"">.</span></h5>
<h5>تفسير القرطبي (3 / 128</h5>
<h5>تَرْجَمَ الْبُخَارِيُّ عَلَى هَذِهِ الْآيَةِ"" بَابُ مَنْ أَجَازَ الطَّلَاقَ الثَّلَاثَ بِقَوْلِهِ تَعَالَى: الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ"" وَهَذَا إِشَارَةٌ منه إلى أن هذاالتعديد إنما هو فسخه لَهُمْ، فَمَنْ ضَيَّقَ عَلَى نَفْسِهِ لَزِمَهُ. قَالَ عُلَمَاؤُنَا: وَاتَّفَقَ أَئِمَّةُ الْفَتْوَى عَلَى لُزُومِ إِيقَاعِ الطَّلَاقِ الثَّلَاثِ فِي كَلِمَةٍ وَاحِدَةٍ، وَهُوَ قَوْلُ جُمْهُورِ السَّلَفِ<span dir=""LTR"">.</span></h5>
<h5>أحكام القرآن للجصاص (1 /527 ، ط: قدیمی</h5>
<h5>قَالَ أَبُو بَكْرٍ: قَوْله تَعَالَى: {الطَّلاقُ مَرَّتَانِ فَإِمْسَاكٌ بِمَعْرُوفٍ أَوْ تَسْرِيحٌ بِإِحْسَانٍ} الْآيَةَ، يَدُلُّ عَلَى وُقُوعِ</h5>
<h5>الثَّلَاثِ مَعًا مَعَ كَوْنِهِ مَنْهِيًّا عَنْهَا<span dir=""LTR"">.</span></h5>
<h5>رد المحتار - (ج 10 / ص 448)</h5>
<h5>وقد ثبت النقل عن أكثرهم صريحا بإيقاع الثلاث ولم يظهر لهم مخالف - { فماذا بعد الحق إلا الضلال}  وعن هذا قلنا لو حكم حاكم بأنها واحدة لم ينفذ حكمه لأنه لا يسوغ الاجتهاد فيه فهو خلاف لا اختلاف.</h5>
<h5>الفتاوى الهندية - (ج 10 / ص 196)</h5>
<h5>وإن كان الطلاق ثلاثا في الحرة وثنتين في الأمة لم تحل له حتى تنكح زوجا غيره نكاحا صحيحا ويدخل بها ثم يطلقها أو يموت عنها كذا في الهداية ولا فرق في ذلك بين كون المطلقة مدخولا بها أو غير مدخول بها كذا في فتح القدير ويشترط أن يكون الإيلاج موجبا للغسل وهو التقاء الختانين هكذا في العيني شرح الكنز .أما الإنزال فليس بشرط للإحلال.</h5>
<h5>أحكام القرآن للجصاص ج: 5  ص: 415</h5>
<h5>قوله تعالى: {فَإِنْ طَلَّقَهَا فَلا تَحِلُّ لَهُ مِنْ بَعْدُ حَتَّى تَنْكِحَ زَوْجاً غَيْرَهُ} منتظم لمعان: منها تحريمها على المطلق ثلاثا حتى تنكح زوجا غيره، مفيد في شرط ارتفاع التحريم الواقع بالطلاق الثلاث العقد والوطء جميعا; لأن النكاح هو الوطء في الحقيقة، وذكر الزوج يفيد العقد، وهذا من الإيجاز واقتصار على الكناية المفهمة المغنية عن التصريح. وقد وردت عن النبي صلى الله عليه وسلم أخبار مستفيضة في أنها لا تحل للأول حتى يطأها الثاني، منها حديث الزهري عن عروة عن عائشة: أن رفاعة القرظي طلق امرأته ثلاثا، فتزوجت عبد الرحمن بن الزبير، فجاءت إلى النبي صلى الله عليه وسلم فقالت: يا نبي الله إنها كانت تحت رفاعة فطلقها آخر ثلاث تطليقات فتزوجت بعده عبد الرحمن بن الزبير وإنه يا رسول الله ما معه إلا مثل هدبة الثوب فتبسم رسول الله صلى الله عليه وسلم وقال: ""لعلك تريدين أن ترجعي إلى رفاعة؟ لا حتى تذوقي عسيلته ويذوق عسيلتك"".</h5>
<h5>الکتابة علی نوعین مرسومة وغیر مرسومة ونعنی بالمرسومة أن یکون مصدرا ومعنونا مثل ما یکتب إلی الغائب وغیر موسومة أن لا یکون مصدرا ومعنونا وہو علی وجہین مستبینة وغیر مستبینة فالمستبینة ما یکتب علی الصحیفة والحائط والأرض علی وجہ یمکن فہمہ وقرائتہ ․․․ وإن کانت مستبینة لکنہا غیر مرسومة إن نوی الطلاق یقع وإلا فلا وإن کانت مرسومة یقع الطلاق نوی أو لم ینو ثم المرسومة لا تخلو إما أن أرسل الطلاق بأن کتب: أما بعد فأنت طالق فکلما کتب ہذا یقع الطلاق وتلزمہا العدة․ (الفتاوی الہندیة: ج۱ ص۳۷۸ ط: نورانی کتب خانہ، پشاور)</h5>
</h5><p>سیدحکیم شاہ عفی عنہ</p><p>دارالافتاء جامعۃ الرشید</p><p>21/05/1445</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",12437,jameya-tur-rasheed,طلاق کے احکام,تحریری طلاق  دینے کا بیان
2023-12-06,https://almuftionline.com/2023/12/06/11810/,بغیرولی کےنکاح اوراس کے بعدتین طلاق کا حکم,"<p><strong>لڑکی کا بیان:</strong></p><p>میں ایک 20 سالہ خاتون ہوں اور مجھے فتو ٰی کی اشد ضرورت ہے۔ مسئلہ درج ذیل ہے<span dir=""LTR"">:</span>ایک سال پہلے جب میں 19 سال کی تھی اور میرا ایک کزن 22 سال کا تھا تو ہم بہت قریب ہو گئے، لیکن ہم اپنے تعلق کو حلال کرنا چاہتے تھے، اس نے اپنے 2 دوستوں کو بطور گواہ اور اپنے تیسرے ایک دوست کو،جو کہ ایک مقامی مدرسے میں طالب علم تھا، قاضی/نکاح خوان کے طور پر بلالیا، میں اور میرا کزن اس کے دوست کے گھرگئے اور ایک کمرے میں، میں، میرا کزن،قاضی اور اس  کا ایک دوست بطور گواہ موجود تھا۔ان کی موجودگی میں تین بار قبول ہےکہتے ہوئے میرا نکاح ہوا۔ دوسرا گواہ دوسرے کمرے میں تھا اور اس نے نکاح کو اپنی آنکھوں سے نہیں دیکھا اور نہ سناصرف جانتا تھا کہ نکاح ہو رہا ہے،ان لوگوں کےعلاوہ کسی کو بھی نکاح کے بارےمیں کچھ معلوم نہیں تھا۔تعلیم کےلحاظ سے میں ایک سرکاری ادارے سے ایم بی بی ایس کر رہی ہوں اور وہ ایک سرکاری ادارے سے ڈی فارمیسی کی تعلیم حاصل کر رہا ہے، اس کا تعلق بھی میرے خاندان اورنسب سے ہے، اس کا خاندان مالی طور پر مجھ سے کم ہے، کیونکہ میرےوالد زیادہ کماتے ہیں۔ میرے پاس بیرون ملک کی شہریت بھی ہے اور وہ نہیں رکھتا۔ دین کے معاملے میں دونوں گھرانےایک جیسے ہیں۔ میرے والد نے مجھےکسی اور سے شادی کرنے پر مجبور نہیں کیا، وہ ذہنی طور پر بھی صحت مندہیں۔ ہم نے خفیہ نکاح صرف اس لیے کیا کہ ہم نے سوچا کہ ہمارے والدین دونوں اس وجہ سے راضی نہیں ہوں گے کہ ابھی ہم چھوٹے ہیں اور ہماری تعلیم مکمل نہیں ہوئی۔</p><p> مختلف ذاتی چھوٹی چھوٹی لڑائیوں کی وجہ سے کل میرے کزن نے مجھے تین طلاقیں دی تھیں، لیکن ہم دونوں کو اس کے فورا بعد95 فیصدلوگوں نے کہا کہ ولی کی اجازت نہ ہونے کی وجہ سے یہ نكاح نہیں ہوا۔ یوٹیوب پر پاکستانی مفتیوں کی اکثریت کو سننے کے بعد پتا چلا کہ ان کے مطابق یہ نکاح غلط اور باطل ہے اور ناجائز ہے۔ اب ہم یہ جاننا چاہتے ہیں کہ ہمارا نکاح جائز تھا؟ اور مجھے دی گئی تین طلاقیں بھی جائز ہیں یا نہیں؟ اگر ایسا ہوتا ہے تو کیا دوبارہ نکاح کرنے کے لیے ہمیں حلالہ کرنا ہوگا یا نہیں؟ کیونکہ ہم نے ایک دوسرےسے ہمبستری نہیں کی ہے، لیکن ہم اکثر ایک پرائیویٹ کمرے میں ملتے تھے جہاں یہ ممکن تھا، اس طرح سے کہ میرے ہی گھرمیں وہ چھپ کر آ تا اور میں دروازہ کنڈی کر لیتی تھی، گنجائش ہوتی تھی کہ کبھی بھی کوئی بھی اندر آنے کی کوشش کرے اور اسکو فورا بھاگنا پڑے۔ اگر حلالہ ضروری نہیں ہے تو کیا میں اپنے ولی کی اجازت سے اس سے دوبارہ نکاح کر سکتی ہوں؟کوئی بھی جواب بہت بڑا ریلیف ہو گا شکریہ مزید حدیث کا حوالہ ہے ترمذی 1101 اور 1102 ، ابن ماجہ 1882 ، صحیح مسلم 3438وغیرہ ۔ہم دونوں حنفی ہیں۔</p><p><strong>لڑکے کا بیان:</strong></p><p>میں نےاورمیری ماموں زادلڑکی نےحرام سےبچنےکےلیےوالدین کو بتائے بغیران سےچھپ کرنکاح کیا۔ نکاح کے لیے مدرسے کے ایک طالب علم کو بطور نکاح خواں بلوایا اور اپنے دو دوستوں کو بطور گواہ بلوایا، ایجاب و قبول کے وقت کمرے میں نکاح خواں، ایک گواہ اور میں اور میری کزن موجودتھے، جبکہ دوسرا گواہ باہر دوسرے کمرے میں بیٹھا تھا اور وہ یہ بات بھی جانتاتھا کہ نکاح ہو رہا ہے اور اسے بطور گواہ بلوایا گیا ہے۔</p><p><strong>سوال 1:</strong> کیا ہمارایوں لڑکی کے ولی کی اجازت کے بغیر اور گھر سے چھپ کر نکاح ہو گیا ہے؟</p><p><strong>سوال 2:</strong> کیا دوسرے گواہ کے موقع پر موجود نہ ہونے اور ایجاب و قبول کو خود اپنے کانوں سے نہ سننے اور اپنی آنکھوں سے نہ دیکھنے پر نکاح ہو گیا یا نہیں ؟</p><p><strong>سوال 3 :</strong> کیا اس نکاح کے بعد دی گئی تین طلاقیں واقع ہوں گی؟ اور کیا اس کے بعد حلالہ کے بغیر نکاح کی تجدید درست ہوگی؟</p><p><strong>سوال 4:</strong>میں کفو کے احکام کے بارےمیں جاننا چاہتا ہوں؟  تاکہ یہ معلوم کر سکوں کہ نکاح صحیح ہے یا نہیں؟کزن ہونےکی وجہ سے ہمارا تعلق ایک ہی خاندان اور نسب سے ہے، وہ میرے مامو ں کی بیٹی ہے،وہ ایک سرکاری ادارے میں ایم بی بی ایس کی تعلیم حاصل کر رہی ہے اور میں ایک سرکاری یونیورسٹی سے ڈی فارمیسی کر رہا ہوں، میرے والد واپڈا سے ریٹائرڈ ہیں اور میری والدہ نکاح کے وقت پری اسکول والوں کو پڑھاتی تھیں، لیکن اب انہوں نے مستقل طور پر ملازمت چھوڑ دی ہے۔ میرا ماموں سول انجینئر ہے ،اس لیے اس کی بنیادی تنخواہ میرے والدین سے زیادہ ہے۔ میں نے اپنی کزن کو حق مہر کے طور پر5000 روپے دیے، کیونکہ یہ وہی رقم تھی جو میں ارینج کر سکتا تھا، جب کہ اس کے خاندان کی دوسری خواتین کو لاکھوں میں مہر مل چکا، یعنی ان کا مہر مثل لاکھوں کا ہے۔ نکاح کے وقت اور اب بھی میں اس کی مالی مدد نہیں کر سکتا،  یعنی نفقہ نہیں سنبھال سکتا اور نہ ہی اسے استعمال کے لیے کوئی رقم دے سکتا ہوں اور نہ ہی میں نے اس کی کوئی ذمہ داری لی ہے، میری کزن کے پاس بھی لاکھوں میں اپنی ذاتی بچت ہے اور نکاح کے وقت بھی تھی، لیکن میرے پاس ایسی کوئی بچت یا رقم نہیں ہے نہ تھی۔ میری کزن کینیڈا کی شہریت رکھتی ہے جبکہ میں نہیں رکھتا۔ براہ کرم تصدیق کریں کہ آیا میں اس کے کفو میں سے ہوں یا نہیں؟</p><p>نوٹ: حال ہی میں میں نے یوٹیوب پر بہت سے بیانات اود مسائل سنے ہیں، جن میں ولی کی اجازت کے بغیر اس قسم کے نکاح کو باطل اور ناجائز کہا گیا ہےاور یہ کہ یہ نکاح نہیں ہوا اور مندرجہ ذیل دلائل پیش کیے گئے ہیں<span dir=""LTR"">:</span>سنن ابن ماجہ 1880،مشکوۃ 3131،مسند احمد 6877،سورة البقرة 221، 232ہم دونوں حنفی مسلک سے ہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><ol>
<li>مذکورہ صورت میں حنفیہ کے نزدیک عاقل بالغ مسلمان لڑکی کا اپنے ہوش وحواس کے ساتھ شرعی گواہوں کی موجودگی میں ولی کی اجازت کےبغیرکفو میں کیا گیا نکاح شرعا درست اور منعقد ہو چکا ہے، البتہ صورتِ مسئولہ میں خاتون کا حق مہر اس کے مہرِ مثل سے کم رکھا گیا تھا، جس کی وجہ سے امام ابوحنیفہ رحمہ اللہ کے موقف کے مطابق تین طلاقیں دینے سے پہلے خاتون کے اولیاء کو مہر مثل مکمل کروانے اور بصورت دیگر عدالت کے ذریعہ نکاح ختم کروانے کا حق حاصل تھا۔</li>
</ol><p>جہاں تک ولی کی اجازت نہ ہونے کا تعلق ہے تو حنفیہ کے نزدیک عاقلہ بالغہ کے نکاح کے لیے ولی کی اجازت کا ہونا ضروری نہیں اور حنفیہ کے اس موقف پر قرآن وسنت میں واضح اور قوی دلائل موجود ہیں، باقی سوال میں ولی کی اجازت کے بغیر نکاح کے باطل ہونے سے متعلق  صحیح مسلم، سننِ ترمذی اور سنن ابن ماجہ کی جن احادیث کا حوالہ ذکر کیا گیا ہے وہ ائمہ ثلاثہ رحمہم اللہ کے دلائل ہیں، حنفی مسلک سے تعلق رکھنے والے مردوعورت پر لازم ہے کہ وہ حنفیہ کے موقف کے مطابق ہی عمل کرے اور انہی کے دلائل کو راجح سمجھے، اس لیے مذکورہ صورتِ میں حنفی مردوعورت کے لیے اِن احادیث سے استدلال کر کے بغیر ولی کے عاقلہ بالغہ کے از خود کیے گئے نکاح کو باطل قرار دینا درست نہیں۔</p><ol>
<li>نکاح کے موقع پر دو عاقل بالغ مسلمان گواہوں یا دوعورتوں اور ایک مرد کا ہونا ضروری ہے اور مذکورہ صورت میں نکاح کے وقت ایک نکاح خواں اور ایک گواہ موجود تھا اور نکاح خواں خود بھی شرعی اعتبار سے گواہ بن سکتا ہے،اگرچہ اس کو گواہ کا نام نہ دیاجائے، اس لیے دوسرے شخص کے اس وقت حاضر نہ ہونے سے نکاح پر کوئی اثر نہیں پڑا، لہذا یہ نکاح شرعاً درست ہوا ہے۔</li>
<li>جی ہاں! صورتِ مسئولہ میں نکاح درست ہونے کی وجہ سے تین طلاقیں واقع ہو چکی ہیں اور مذکورہ عورت پر حرمتِ مغلظہ ثابت ہو چکی ہے اور فریقین کے درمیان نکاح ختم ہو چکا ہے، اس لیے اب اسی حالت میں دوبارہ نکاح یا رجوع نہیں ہو سکتا، البتہ اگر لڑکی اس شخص کی عدت گزارنے کے بعد کسی دوسرے شخص سے نکاح کرے اور وہ شخص اس سے ازدواجی تعلقات (ہمبستری)بھی قائم کرے اور پھر وہ اپنی مرضی سے طلاق دیدے یا فوت ہو جائے تو اس کی عدت گزارنے کے بعد فریقین باہمی رضامندی سے نئے مہر کے ساتھ گواہوں کی موجودگی میں دوبارہ نکاح کر سکتے ہیں، ورنہ نہیں۔</li>
<li>سوال میں ذکر کی گئی تفصیل کے مطابق لڑکا اور لڑکی ایک دوسرے کے کفو ہیں، کیونکہ دونوں کا تعلق ایک ہی خاندان اور نسب سے ہے، دینداری میں بھی برابر ہیں، تعلیم اور پیشہ کے اعتبار سے ایک دوسرے کے قریب قریب ہیں، کیونکہ ایم بی بی ایس کرنے والا اور ڈی فارمیسی کی ڈگری کا حامل عام طور پر  آمدن میں ایک دوسرے کے تقریباً برابرشمار ہوتے ہیں، باقی مالداری میں اگرچہ لڑکی کا خاندان زیادہ مال والا ہے،  لیکن مالداری  میں کفو کے لیے حنفیہ کی ظاہرالروایہ کے مطابق لڑکے کا صرف مہر اور نفقہ پر قادر ہونا کافی ہے اورعلامہ کاسانی رحمہ اللہ نے اسی کو صحیح قرار دیا ہے اور اکابر کے فتاوی میں بھی اسی قول کو لیا گیا ہے، اور پھر اس سلسلے میں لڑکے میں مہرمعجل اور نفقہ برداشت کرنے  کی اہلیت ہونا کافی ہے، چنانچہ حضرت مولانا اشرف علی صاحب تھانوی رحمہ اللہ بہشتی زیور (حصہ چہارم:ص:165)میں فرماتے ہیں:</li>
</ol><p>مال میں برابری کے معنی یہ ہیں کہ بالکل مفلس، محتاج مالدار عورت کے برابر کا نہیں ہے۔ اور اگر وہ بالکل مفلس نہیں، بلکہ جتنا مہر پہلی رات عورت کو دینے کا دستور ہے اتنا مہر دے سکتا ہے وہ اور نفقہ دینے کا اہل ہے تو اپنے میل اور برابر ہے، اگرچہ سارا مہر نہ دے سکے اور یہ ضروری نہیں کہ جتنے مالدار لڑکی والے ہیں لڑکا بھی اتنا ہی مالدار ہو ہو یا اس کے قریب قریب ہو۔</p><p>لہذا مذکورہ صورت میں لڑکا پارٹ ٹائم ملازمت کر کے بھی لڑکی کا نفقہ برداشت کرنے کی اہلیت رکھتا ہے،باقی کفو کے تحقق کے لیےحق مہر فقہائے کرام رحمہم اللہ کی تصریح کے مطابق مہرمثل کے برابر رکھنا ضروری نہیں، لہذا اس کی وجہ سے نکاح کے انعقاد پر کوئی اثر نہیں پڑا۔خلاصہ یہ کہ کفو کے پائے جانے کی وجہ سے فریقین کا نکاح درست ہوا تھا، اس لیے تین طلاق واقع ہونے کے بعد اب حلالہ کے بغیرخاتون کا پہلے شوہر سے نکاح کرنا ہرگز جائز نہیں۔</p><h6 class=""has-text-align-right"">حوالہ جات</h6><h5><h5><strong>بدائع الصنائع في ترتيب الشرائع (2/ 319)</strong> <strong>دار الكتب العلمية</strong><strong>،بيروت:</strong></h5>
<h5>والمعتبر فيه القدرة على مهر مثلها، والنفقة، ولا تعتبر الزيادة على ذلك حتى أن الزوج إذا كان قادرا على مهر مثلها، ونفقتها يكون كفئا لها، وإن كان لا يساويها في المال هكذا روي عن أبي حنيفة وأبي يوسف، ومحمد في ظاهر الرواية. وذكر في غير رواية الأصول أن تساويهما في الغنى شرط تحقق الكفاءة في قول أبي حنيفة، ومحمد خلافا لأبي يوسف؛ لأن التفاخر يقع في الغنى عادة، والصحيح هو الأول؛ لأن الغنى لا ثبات له؛ لأن المال غاد ورائح، فلا تعتبر المساواة في الغنى<span dir=""LTR"">.</span></h5>
<h5><strong> (الهدايه في  شرح البداية:كتاب النكاح:1</strong><strong><span dir=""LTR"">/</span>185)</strong> <strong>دار احياء التراث العربي - بيروت:</strong></h5>
<h5>النكاح ينعقد بالإيجاب والقبول بلفظين يعبر بهما عن الماضي... ولا ينعقد نكاح المسلمين إلا بحضور شاهدين حرين عاقلين بالغين مسلمين رجلين أو رجل وامرأتين.</h5>
<h5><strong>الهداية في شرح بداية المبتدي (1/ 186)</strong> <strong>دار احياء التراث العربي – بيروت:</strong></h5>
<h5>قال: "" ومن أمر رجلا بأن يزوج ابنته الصغيرة فزوجها والأب حاضر بشهادة رجل واحد سواهما جاز النكاح "" لأن الأب يجعل مباشرا للعقد لاتحاد المجلس فيكون الوكيل سفيرا أو معبرا فيبقى المزوج شاهدا "" وإن كان الأب غائبا لم يجز "" لأن المجلس مختلف فلا يمكن أن يجعل الأب مباشرا وعلى هذا إذا زوج الأب ابنته البالغة بمحضر شاهد واحد إن كانت حاضرة جاز وإن كانت غائبة لم يجز.</h5>
<h5><strong>الهداية في شرح بداية المبتدي (1/ 196)</strong> <strong>دار احياء التراث العربي – بيروت:</strong></h5>
<h5><strong>قال: "" و "" تعتبر "" في المال وهو أن يكون مالكا للمهر والنفقة "" وهذا هو المعتبر في ظاهر الرواية حتى إن من لا يملكهما أو لا يملك أحدهما لا يكون كفؤا لأن المهر بدل البضع فلا بد من إيفائه وبالنفقة قوام الازدواج ودوامه والمراد بالمهر قدر ما تعارفوا تعجيله لأن ما وراءه مؤجل عرفا وعن أبي يوسف رحمه الله أنه اعتبر القدرة على النفقة دون المهر لأنه تجري المساهلة في المهور ويعد المرء قادرا عليه بيسار أبيه فأما الكفاءة في الغنى فمعتبرة في قول أبي حنيفة ومحمد رحمهما الله حتى إن الفائقة في اليسار لا يكافئها القادر على المهر والنفقة لأن الناس يتفاخرون بالغنى ويتعيرون بالفقر وقال أبو يوسف رحمه الله لا يعتبر:</strong></h5>
<h5><strong>(ردالمحتار على الدر المختار:كتاب النكاح، باب الكفاءة، ج:3، ص:86):</strong></h5>
<h5>ونظم العلامة الحموي ما تعتبر فيه الكفاءة فقال:إن الكفاءة في النكاح تكون في ست لها بيت بديع قد ضبط نسب وإسلام كذلك حرفة حرية وديانة مال فقط.</h5>
<h5><strong>(الفتاوی الهنديه: كتاب النكاح، الباب الخامس في الأكفاء في النكاح، ج:1، ص:293):</strong></h5>
<h5><strong>ولو تزوجت المرأة ونقصت من مهر مثلها فللولي الاعتراض عليها حتى يتم لها مهرها أو يفارقها وإذا فارقها قبل الدخول فلا مهر لها، وإن فارقها بعده فلها المسمى وكذا إذا مات أحدهما قبل التفريق وهذا عند أبي حنيفة - رحمه الله تعالى - وقالا: ليس له الاعتراض هكذا في التبيين ولا تكون هذه الفرقة إلا عند القاضي وما لم يقض القاضي بالفرقة بينهما فحكم الطلاق والظهار والإيلاء والميراث باق، كذا في السراج الوهاج. </strong></h5>
<h5><strong>الدر المختار وحاشیہ ابن عابدین: </strong><strong>کتاب النکاح،باب الکفاءۃ،ج3،ص94،ط:ايچ، ايم، </strong><strong>سعید:</strong></h5>
<h5> (ولو نكحت بأقل من مهرها فللولي) العصبة (الاعتراض حتى يتم) مهر مثلها (أو يفرق) القاضي بينهما دفعا للعار.</h5>
<h5> (قوله: الاعتراض) أفاد أن العقد صحيح. وتقدم أنها لو تزوجت غير كفء. فالمختار للفتوى رواية الحسن أنه لا يصح العقد، ولم أر من ذكر مثل هذه الرواية هنا، ومقتضاه أنه لا خلاف في صحة العقد، ولعل وجهه أنه يمكن الاستدراك هنا بإتمام مهر المثل، بخلاف عدم الكفاءة والله تعالى أعلم.</h5>
<h5><strong> (قوله: دفعا للعار) أشار إلى الجواب عن قولهما ليس للولي الاعتراض. لأن ما زاد على عشرة دراهم حقها ومن أسقط حقه لا يعترض عليه ولأبي حنيفة أن الأولياء يفتخرون بغلاء المهور ويتعيرون بنقصانها فأشبه الكفاءة بحر والمتون على قول الإمام.""</strong></h5>
<h5><strong>الهداية في شرح بداية المبتدي (1/ 111) دار احياء التراث العربي – بيروت:</strong></h5>
<h5>"" ولا يدفع إلى مدبره ومكاتبه وأم ولده "" لفقدان التمليك إذ كسب المملوك لسيده وله حق في كسب مكاتبه فلم يتم التمليك "" ولا إلى عبد قد أعتق بعضه "" عند أبي حنيفة رحمه الله لأنه بمنزلة المكاتب عنده وقالا يدفع إليه لأنه حر مديون عندهما "" ولا يدفع إلى مملوك غني "" لأن الملك واقع لمولاه "" ولا إلى ولد غني إذا كان صغيرا "" لأنه يعد غنيا بيسار أبيه بخلاف ما إذا كان كبيرا فقيرا لأنه لا يعد غنيا بيسار أبيه وإن كانت نفقته عليه وبخلاف امرأة الغني لأنها إن كانت فقيرة لا تعد غنية بيسار زوجها وبقدر النفقة لا تصير موسرة ""</h5>
</h5><p>  محمد نعمان خالد</p><p>   دارالافتاء جامعة الرشیدکراچی</p><p>     20/جمادی الاولیٰ 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11810,jameya-tur-rasheed,طلاق کے احکام,تین طلاق اور اس کے احکام
2023-12-06,https://almuftionline.com/2023/12/06/11817/,منگنی ٹوٹنے کی صورت میں سامان کے بدلے رقم مانگنا,<p>گزشتہ دنوں میری منگنی ٹوٹ گئی۔ جس سے میری نسبت طے ہوئی تھی وہ اپنا سامان (جو عموما منگنی میں دیا جاتا ہے) واپس مانگ رہے تھے، ہم نے وہ سامان واپس کردیا جس میں کچھ چیزیں استعمال ہوچکی تھیں۔ مگر اب وہ سامان لینے سے انکار کر رہے ہیں اور سامان کے بدلے پیسوں کا مطالبہ کر رہے ہیں۔ ہم نے بھی انہیں سامان دیا تھا، مگر ہم نے واپسی کا مطالبہ نہیں کیا، نہ کرنا چاہتے ہیں۔ اس مسئلے سے متعلق شرعا کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں ان کا سامان کی قیمت کا مطالبہ کرنا درست نہیں۔ منگنی کے وقت جو کچھ دیا جاتا ہے وہ ہدیہ یعنی گفٹ ہوتا ہے، ہدیہ کا حکم یہ ہے کہ اگر اس میں سے کوئی چیز استعمال ہو کر ہلاک ہوجائے تو ہدیہ دینے والا اس کا یا اس کی قیمت کا مطالبہ نہیں کرسکتا، اسی طرح اگر استعمال سے اس میں کوئی فرق پیدا ہو تو اس کی وجہ سے بھی قیمت کا مطالبہ نہیں کرسکتا۔</p><h6 class=""has-text-align-right"">حوالہ جات</h6><h5><h5>الدر المختار (3/ 153):</h5>
<h5>( خطب بنت رجل وبعث إليها أشياء ولم يزوجها أبوها فما بعث للمهر يسترد عينه قائما ) فقط وإن تغير بالاستعمال ( أو قيمته هالكا ) لأنه معاوضة ولم تتم فجاز الاسترداد ( وكذا ) يسترد ( ما بعث هدية وهو قائم دون الهالك والمستهلك ) لأنه في معنى الهبة<span dir=""LTR"">.</span></h5>
<h5>حاشیة الطحطاوي علی الدر المختار (2/66):</h5>
<h5> (قوله ولم یزوجها أبوها) مثله ما إذا أبت أن تتزوجه وکانت کبیرة<span dir=""LTR"">.</span></h5>
<h5>رد المحتار (3/ 153):</h5>
<h5>قوله ( ولم يزوجها أبوها ) مثله ما إذا أبت وهي كبيرة ط<span dir=""LTR"">.</span> قوله ( فما بعث للمهر ) أي مما اتفقا على أنه من المهر أو كان القول له فيه على ما تقدم بيانه<span dir=""LTR"">.</span> قوله ( فقط ) قيد في عينه لا في قائما، واحترز به عما إذا تغير بالاستعمال، كما أشار إليه الشارح. قال في المنح: لأنه مسلط عليه من قبل المالك، فلا يلزم في مقابلة ما انتقص باستعماله شيء ح. قوله ( أو قميته ) الأولى أو بدله ليشمل المثلى.</h5>
<h5><strong>قوله ( لأنه في معنى الهبة ) أي والهلاك والاستهلاك مانع من الرجوع بها، وعبارة البزازية: لأنه هبة اه. ومقتضاه أنه يشترط في استرداد القائم القضاء أو الرضا، وكذا يشترط عدم ما يمنع من الرجوع، كما لو كان ثوبا فصبغته أو خاطته، ولم أر من صرح بشيء من ذلك، فليراجع.</strong></h5>
<h5>تقریرات الرافعي (3/202):</h5>
<h5>(قوله لأنه مسلط عليه من قبل المالك الخ) فیه أنه وإن کان مسلطا علیه من قبل مالکه إلا أنه (أي المهر) مدفوع  علی وجه المعاوضة علی زعم الزوج، فیکون نقصانه مضمونا علیه، کما لو هلك کله؛ إذ الجزء معتبر بالکل في مثل هذا<span dir=""LTR"">.</span></h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p><span dir=""RTL""> 21/جمادی الاولیٰ/1445ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11817,jameya-tur-rasheed,نکاح کا بیان,جہیز،مہر اور گھریلو سامان کا بیان
2023-12-06,https://almuftionline.com/2023/12/06/9412/,قوالی کاپروگرام کرنا اور قوالی سننا,<p> کیا فرماتے ہیں مفتیان کرام اس مسئلے کے بارے میں کہ ہمارے یہاں منڈی دیپ ، ایم پی میں مسلم تہوار کمیٹی اور تبلیغی جماعت کے ذمہ دار جناب حاجی الطاف اور صدر حاجی سہیل صاحب اور دیگر ذمہ دار ہمارے شہر منڈی دیپ میں ہندو مسلم ایکتا کے نام پر قوالی کا پروگرام کر رہے ہیں ۔کیا قوالی کرنا ، اسے سننا اور اس مجلس میں شریک ہونا جائز ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> 1۔اللہ تعالی ،حضورﷺ اور اولیاء اللہ سےاظہارِ محبت کے لیے حمد ونعت یا مدح ومنقبت پر مشتمل اشعار  پڑھنا،سننا  اچھی بات ہے بشرطیکہ  ان اشعار کے مضامین خلاف شریعت نہ ہوں ، اور   اس مجلس  میں ناجائز امور (مثلا:مردوں عورتوں کا مخلوط اجتماع وغیرہ)کا ارتکاب  نہ ہوتا ہو۔</p><p>2۔ آج کل کی مروجہ  قوالی میں ڈھول ، باجا ، آلات موسیقی کا استعمال ہوتا ہے  جو حرام ہے، اور  اشعار میں  بھی  شرکیہ الفاظ  شامل  ہوتے ہیں جو ظاہری طور پر شرک ہے،اس لیےراگ باجوں  اور ساز و موسیقی کے ساتھ  مروّج قوالی پڑھنا، سننا شریعت کی رو سے حرام ہے۔</p><h6 class=""has-text-align-right"">حوالہ جات</h6><h5><h5>وفی تفسير ابن كثير (6/ 331):</h5>
<h5>وَمِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَيَتَّخِذَهَا هُزُوًا أُولَئِكَ لَهُمْ عَذَابٌ مُهِينٌ (سورہ لقمان :6)</h5>
<h5>وَقَالَ الْحَسَنُ الْبَصْرِيُّ: أُنْزِلَتْ هذه الآية: {وَمِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ} فِي الْغِنَاءِ وَالْمَزَامِيرِ. (تفسیر ابن کثیر: 6/331)</h5>
<h5>وفی سنن الترمذي  (4/ 65):</h5>
<h5>"" عن عمران بن حصين، أن رسول الله صلى الله عليه وسلم قال: في هذه الأمة خسف ومسخ وقذف، فقال رجل من المسلمين: يا رسول الله! ومتى ذاك؟ قال: إذا ظهرت القينات والمعازف وشربت الخمور.<span dir=""LTR"">""</span></h5>
</h5><p>سید نوید اللہ</p><p>دارالافتاء،جامعۃ الرشید</p><p>21/جمادی الاولی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9412,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-12-06,https://almuftionline.com/2023/12/06/11826/,قوالی کے لیے چندہ لینے کاحکم,<p> قوالی کے نام پر مسلم عوام سے ثواب کا یقین دلاتے ہوئے چندہ بھی لیا جا رہا ہے ۔کیا اس طرح مسلم عوام سے ثواب کا یقین دلاتے ہوئے چندہ لینا اور مسلم عوام کا اس جگہ چندہ دینا جائز ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یہ قوالی کی کیفیت پر موقوف ہے کہ وہ کس طرح کی ہے،اوپر ذکر کردہ دوصورتوں میں سے اگر پہلی صورت ہے تو اس کے لیے آپس میں اخراجات کی تقسیم کےلیے پیسے جمع کرنا درست ہے۔اگر دوسری صورت ہے تو پھر اس کے لیے رقم جمع کرنا ،اس میں حصہ لینا جائز نہیں ہے۔</p><h6 class=""has-text-align-right"">حوالہ جات</h6><h5><h5>...</h5>
</h5><p>سید نوید اللہ</p><p>دارالافتاء،جامعۃ الرشید</p><p>21/جمادی الاولی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11826,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-12-06,https://almuftionline.com/2023/12/06/11827/,یکجہتی کےلیے تلک لگانے کاحکم,<p> اس پروگرام میں ہمارے کچھ معزز مسلم حضرات ہندو بھائیوں کے اکرام میں انہیں تلک بھی لگائیں گے نیز اگر بدلے میں ہندو بھائی مسلم حضرات کو تلک لگائیں تو ہمارے ذمہ دار اس پر بھی راضی ہیں ۔ کیا اس طرح تِلَک لگانا اور لگوا لینا جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ماتھے پر تلک لگانا ہندومت کی خالصتاً مذہبی علامت ہے۔ مسلمانوں کے لیے جائز نہیں کہ کسی دوسرے مذہب کی مذہبی علامت کو اپنائیں۔ کیونکہ رسول اللہ صلی اللہ علیہ وآلہ وسلم نے فرمایا ہے<span dir=""LTR"">:</span></p><p>""جس نے کسی قوم کے ساتھ مشابہت اختیار کی وہ انہی میں سے ہے۔""</p><p> کفار کے ساتھ  مذہبی رسومات میں مشابہت اختیار کرناحرام ہے،اس لیے تلک لگانے یا لگوانے سے احتراز کرنا ضروری ہے۔</p><h6 class=""has-text-align-right"">حوالہ جات</h6><h5><h5>عَنِ ابْنِ عُمَرَ قَالَ قَالَ رَسُولُ اﷲِ صلی الله عليه وآله وسلم مَنْ تَشَبَّهَ بِقَوْمٍ فَهُوَ مِنْهُمْ<span dir=""LTR"">.</span></h5>
<h5>(سُنن ابی داوٗد،( 4/44، حدیث : 4030)</h5>
</h5><p>سید نوید اللہ</p><p>دارالافتاء،جامعۃ الرشید</p><p>21/جمادی الاولی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11827,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
