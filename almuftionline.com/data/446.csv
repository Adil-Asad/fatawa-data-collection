issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-08-18,https://almuftionline.com/2022/08/18/10054/,مدعی کی گواہی خود اس کے حق معتبر نہیں,<p>بندوبستی اراضی جو سرکار میں کسی شخص کے نام 53 سال قبل رجسٹرڈ ہوئی ہو،اب ان کے ورثہ دیگر اہل قریہ کے ساتھ ملی بھگت کرکے اس اراضی کے غیر آباد قطعہ کو اہل قریہ کے ساتھ مشترک قرار دے کر آپس میں تقسیم کرنا چاہتے ہیں،کیا بوقتِ نزاع اہل قریہ کی اسی زمین کے حوالےسے گواہی درست ہوسکتی ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>چونکہ اہل قریہ خود بھی زمین کے اس حصے میں شرکت کے دعویدار ہیں،اس لئے زمین کے اس حصے کے حوالے سے ان کی گواہی شرعا معتبر نہیں ہوگی۔</p><h6 class=""has-text-align-right"">حوالہ جات</h6><h5><h5>""الدر المختار "" (5/ 478):</h5>
<h5>""وكذا أهل قرية شهدوا على ضيعة أنها من قريتهم لا تقبل، وكذا أهل سكة يشهدون بشيء من مصالحه لو غير نافذة، وفي النافذة إن طلب حقا لنفسه لا تقبل"".</h5>
</h5><p>محمد طارق</p><p>دارالافتاءجامعۃالرشید</p><p>21<span dir=""LTR"">/</span>ٍصفرٍ1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10054,jameya-tur-rasheed,دعوی گواہی کے مسائل,متفرّق مسائل
2022-08-18,https://almuftionline.com/2022/08/18/10055/,زمینی تنازع میں صرف عورتوں کی گواہی کافی نہیں,<p>بیع اراضی میں چار عورتوں کی گواہی درست ہے؟ یا اس میں ایک مرد اور دو عورتوں کی گواہی ضروری ہے؟ یا دومردوں کی گواہی صحیح ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اراضی کی ملکیت کے حوالے سے تنازع کے معاملے میں مدعی کے ذمےکم از کم دو صالح اور عادل مردوں یا ایک مرد اور دو عورتوں کی گواہی لازم ہوگی،مرد کے بغیر صرف عورتوں کی گواہی کافی نہیں،چاہے ان کی تعداد زیادہ کیوں نہ ہو۔</p><h6 class=""has-text-align-right"">حوالہ جات</h6><h5><h5>""الدر المختار "" (5/ 465):</h5>
<h5>""(و) نصابها (لغيرها من الحقوق سواء كان) الحق (مالا أو غيره كنكاح وطلاق ووكالة ووصية واستهلال صبي) ولو (للإرث رجلان) إلا في حوادث صبيان المكتب فإنه يقبل فيها شهادة المعلم منفردا قهستاني عن التجنيس (أو رجل وامرأتان) ولا يفرق بينهما {فتذكر إحداهما الأخرى} [البقرة: 282] ولا تقبل شهادة أربع بلا رجل"".</h5>
</h5><p>محمد طارق</p><p>دارالافتاءجامعۃالرشید</p><p>21<span dir=""LTR"">/</span>ٍصفرٍ1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10055,jameya-tur-rasheed,دعوی گواہی کے مسائل,متفرّق مسائل
2022-08-18,https://almuftionline.com/2022/08/18/9243/,لڑکی پسند نہ ہونے کی وجہ سےمنگنی توڑنا,"<p>میرے گھر والوں نے بچپن میں میری منگنی خالہ کی بیٹی سے کی تھی جو اب تک باقی ہے،لیکن میں ابھی وہاں نہیں کرنا چاہتا ہوں،ساتھ میں مجھے اپنی رشتہ داری کا بھی خیال ہے،میں کسی کو تکلیف نہیں دینا چاہتا اور ایک لڑکی مجھ سے کہتی ہے کہ"" میں تمہیں پسند کرتی ہوں مجھ سے نکاح کرلو"" میں بھی تھوڑی بہت دلچسپی رکھتا ہوں،کیا ایسی صورتِ حال میں میں خالہ کی بیٹی کی جگہ اپنی محبوبہ سے شادی کرسکتاہوں؟</p><p> شرعی طورپر اس میں کوئی قباحت تو نہیں؟ منگنی اور گھر والوں کا دل  توڑنےپرہم دونوں پرگناہ تو نہیں ہوگا؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>پہلے آپ بطور تمہید یہ بات سمجھ لیں  کہ نکاح والدین اور اولیاء بلکہ تمام قریبی رشتہ داروں کو شامل کرکے انجام دینا چاہیے،کیونکہ شادی کوئی عارضی اور وقتی چیز نہیں،بلکہ زندگی بھر کا معاملہ ہے،اس لیے اس کی انجام دہی  کے لیے غور وفکر،تجربہ اور بڑی احتیاط کی ضرورت ہوتی ہے اور یہ تمام چیزیں بالعموم ایک لڑکے اور لڑکی کے فیصلے میں نہیں پائی جاتیں،کیونکہ عموما لڑکا اور لڑکی محض وقتی محبت اور جذباتی کیفیت کی بنیاد پر یہ اقدام کرتے ہیں،یہی وجہ ہے کہ والدین کو اعتماد میں لیے بغیر کیے جانے والے نکاح دونوں خاندانوں کے درمیان بہت سی ناچاقیوں اور اختلافات کا سبب بنتےہیں اورعمومانوبت طلاق یا قتل و قتال تک پہنچ جاتی ہے،جس کے نتیجے میں دونوں خاندان ہمیشہ کے لیے ایک دوسرے کےدشمن بن جاتے ہیں،اس لیے اس سے اجتناب ضروری ہے۔</p><p>تاہم اس کے باوجود اگر کسی بالغ لڑکے اوربالغ لڑکی نے والدین کو اعتماد میں لیے بغیر باہمی رضامندی سے نکاح کرلیا تو اگر لڑکا حسب نسب،مالداری اور دینداری میں لڑکی کے ہم پلہ ہویعنی لڑکی اورلڑکےدونوں کا تعلق معاشرےمیں ہم رتبہ سمجھے جانےوالےخاندانوں سے ہو،لڑکا لڑکی کے مہر اور نان نفقہ کی ادائیگی پر قادر ہو،کردار اور سیرت کے لحاظ سے بھی دونوں ایک جیسے ہوں یعنی یا تو دونوں دیندار ہوں یا دونوں فاسق، ایسی صورت میں نکاح منعقد ہوجائےگا۔</p><p>نیزجس طرح اولاد کے ذمے والدین کی مرضی اور خواہش کی رعایت رکھنا لازم ہے اسی طرح والدین کی بھی یہ ذمہ داری ہے کہ اولاد کے نکاح کے وقت اپنی اولاد کی پسند کا خیال رکھیں،چنانچہ شرعا والدین کو یہ حق حاصل نہیں کہ وہ بالغ لڑکے یا لڑکی کو کسی ایسی جگہ نکاح پر مجبور کریں جو انہیں پسند نہ ہو ،لہذا اگر لڑکا اور لڑکی پسند کی شادی کرنا چاہیں اور دونوں دینی،مالی اور خاندانی اعتبار سے برابر ہوں اور رشتہ نہ کرنے کا کوئی معقول عذر نہ ہو تو والدین کو ان کے رشتے میں رکاوٹ نہیں ڈالنی چاہیے۔</p><p>لہذا بغیر کسی شدید مجبوری کے محض وقتی محبت اور جذباتی کیفیت کا شکار ہوکر آپ کو والدین کی جانب سے طے کئے گئے رشتے سے انکار نہیں کرنا چاہیے کہ یہ سماجی اقدار کے منافی عمل ہے جس کی وجہ سے آپ کے والدین اور لڑکی والوں دونوں کو تکلیف ہوگی اور منگنی کی صورت میں والدین کی جانب سے کئے گئے نکاح کے وعدے کی خلاف ورزی ہوگی۔</p><p>لیکن اگر  آپ  کا یہ فیصلہ محض وقتی محبت اور جذباتی کیفیت کی بنیاد پر نہیں،بلکہ آپ کواس بات کا یقین یا غالب گمان ہے کہ خالہ کی بیٹی سے نکاح کرنے کی صورت میں آپ دونوں کے درمیان نباہ نہیں ہوسکے گا،یعنی نکاح کا جو مقصد ہے وہ پورا نہیں ہوسکے گا اور یہ رشتہ باہمی ہم آہنگی نہ ہونے کی وجہ سے الفت و محبت اور سکون کے بجائے میاں بیوی دونوں کے لئے اذیت وتکلیف اور بے مقصد ازدواجی زندگی  اور دونوں خاندانوں کے درمیان کشیدگی اور اختلافات کا سبب بنے گا تو پھر آپ کےلئے اس رشتے سے انکار کرنے کی گنجائش ہے،کیونکہ شریعت نے نکاح کے بندھن میں بندھنے کے بعد بھی نباہ نہ ہونے کی صورت میں نکاح کے رشتے کو ختم کرنے کی گنجائش دی ہے،لہذا نکاح سے پہلے بطریقہ اولی اس کی گنجائش ہوگی۔</p><h6 class=""has-text-align-right"">حوالہ جات</h6><h5><h5>""رد المحتار""(3/ 11):</h5>
<h5>""قال في شرح الطحاوي: لو قال هل أعطيتنيها فقال أعطيت إن كان المجلس للوعد فوعد، وإن كان للعقد فنكاح. اه"".</h5>
<h5>""صحيح البخاري ""(1/ 16):</h5>
<h5>عن عبد ﷲ بن عمرو أن النبي صلى ﷲ عليه وسلم قال: "" أربع من كن فيه كان منافقا خالصا، ومن كانت فيه خصلة منهن كانت فيه خصلة من النفاق حتى يدعها: إذا اؤتمن خان، وإذا حدث كذب، وإذا عاهد غدر، وإذا خاصم فجر "" تابعه شعبة، عن الأعمش.</h5>
<h5>""عمدة القاري شرح صحيح البخاري ""(1/ 221):</h5>
<h5>""بقوله: (إذا وعد أخلف) نبه على فساد النية، لأن خلف الوعد لا يقدح إلا إذا عزم عليه مقارنا بوعده، أما إذا كان عازما ثم عرض له مانع أو بدا له رأي فهذا لم توجد فيه صفة النفاق، ويشهد لذلك ما رواه الطبراني بإسناد لا بأس به في حديث طويل من حديث سلمان، رضي ﷲ عنه: (إذا وعد وهو يحدث نفسه أنه يخلف) . وكذا قال في باقي الخصال. وقال العلماء: يستحب الوفاء بالوعد بالهبة وغيرها استحبابا مؤكدا، ويكره إخلافه كراهة تنزيه لا تحريم، ويستحب أن يعقب الوعد بالمشيئة ليخرج عن صورة الكذب، ويستحب إخلاف الوعيد إذا كان التوعد به جائزا، ولا يترتب على تركه مفسدة"".</h5>
<h5>""الهداية في شرح بداية المبتدي""(1/ 191):</h5>
<h5>"" وينعقد نكاح الحرة العاقلة البالغة برضاها وإن لم يعقد عليها ولى،بكرا كانت أو ثيبا عند أبي حنيفة وأبي يوسف "" رحمهما الله "" في ظاهر الرواية وعن أبي يوسف "" رحمه الله "" أنه لا ينعقد إلا بولي وعند محمد ينعقد موقوفا "" وقال مالك والشافعي رحمهما الله:لا ينعقد النكاح بعبارة النساء أصلا؛لأن النكاح يراد لمقاصد والتفويض إليهن مخل بها إلا أن محمدا رحمه الله يقول:يرتفع الخلل باجازة الولي ووجه الجواز أنها تصرفت في خالص حقها وهي من أهله لكونها عاقلة مميزة ولهذا كان لها التصرف في المال ولها اختيار الأزواج وإنما يطالب الولي بالتزويج كيلا تنسب إلى الوقاحة ثم في ظاهر الرواية لا فرق بين الكفء وغير الكفء ولكن للولي الاعتراض في غير الكفء وعن أبي حنيفة وأبي يوسف أنه لا يجوز في غير الكفء ؛لأنه كم من واقع لا يرفع ويروي رجوع محمد إلى قولهما "".</h5>
</h5><p>محمد طارق</p><p>دارالافتاءجامعۃالرشید</p><p>19<span dir=""LTR"">/</span>محرم1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9243,jameya-tur-rasheed,نکاح کا بیان,نکاح کے جدید اور متفرق مسائل
2022-08-18,https://almuftionline.com/2022/08/18/8371/,طلاق کا اقرار کرنے سے طلاق کے واقع ہونے کا حکم,<p>بیوی کا بیان</p><p>میرا نام فرحانہ یاسمین ہے، میرے شوہر کا نام زاہد شاہ ہے، میری شادی کو گیارہ سال ہوچکے ہیں، گزشتہ ڈھائی سال سے ہم دونوں کے درمیان کچھ ناچاقیاں چل رہی ہیں، پچھلے سال یکم مارچ 2021ء کو زاہد کسی کو اطلاع دیئے بغیر گھر سے  کہیں دور گمنام علاقے میں چلے گئے، ان کے چلے جانے کے بعد سے اب تک  میں اپنے والد کے گھر  پہ رہ رہی ہوں۔</p><p>اسی دوران زاہد مجھ سے فون  پر بات کرتے رہتے اور  کہتے:  میں کسی مسئلے میں الجھا ہوا ہوں ابھی گھر واپس نہیں آسکتا،آخر ایک دن میں ان کی تلاش میں 17  مہینے بعد اپنی بہن اور بہنوئی کے ساتھ ان کے آفس گئی، وہاں ان کے باس سے ملاقات ہوئی انہوں نے مجھے بتایا کہ آپ دونوں کے درمیان علیحدگی ہوگئی ہے، میں نے جوابا کہا زاہد نے تو مجھے طلاق نہیں دی ہے، انہوں نے زاہد کو بلا کر پوچھا کہ کیا آپ نے اپنی بیوی کو طلاق دے دی ہے  تو انہوں نے کہا: جی ہاں دے دی، پھر میں نے اپنی بہن اور بہنوئی کو آفس میں بلایا۔ میری بہن کے  پوچھنے پر انہوں نے کہا: جی ہاں دے دی، اس سے پہلے زاہد مجھے دھمکی دے چکے تھے کہ اگر تم آفس آئیں تو میرے اور تمہارے رشتے کا آخری دن ہوگا۔</p><p>آپ حضرات سے یہ پوچھنا ہے کہ کیا مجھے طلاق ہوگئی ہے یا نہیں؟</p><p>شوہر کا بیان</p><p>مؤدبانہ گزارش ہے کہ عرصہ ڈیڑھ سال سے  میری اپنی بیوی فرحانہ یاسمین سے اختلافات تھے، ان اختلافات کی وجہ سے میں الگ رہنے لگا، اس دوران میں نے کوئی دوسری شادی کی، نہ ہی شادی کرنے کا ارادہ تھا اور نہ اب کوئی ایسا ارادہ  ہے۔</p><p>پچھلے مہینے  میری بیوی میرے آفس تشریف لائیں، میری باس جوکہ خاتون ہیں مجھ سے ملی، تو ان خاتون نے ان کو بتایا کہ تمہارا شوہر تو تمہیں طلاق دے چکا ہے، میرے بلانے پر میں نے اپنی بیوی کو منع کیا کہ تم گھر جاؤ وہاں آکر بات کرتے ہیں تو وہ اپنی بہن اور بہنوئی کو بلاکر لائی کہ بتاؤ ہمارے درمیان علیحدگی ہوئی ہے کہ نہیں؟تو  میں نے ڈرانے کیلئے کہا کہ یہاں سے چلی جائیں  اور اپنے ساڑھو کو  بھی بتایا کہ میں اس طرح کروں گا، تو میں نے جھوٹ بول کر کہا کہ ہاں ہوئی ہے، میں صرف دومرتبہ اس طرح بولا، جبکہ نہ میں نے طلاق دی ہے نہ ارادہ ہے،  میں اپنی بیوی کے ساتھ رہنا چاہتا ہوں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>طلاق کےجھوٹے اقرار سے قضاء طلاق واقع ہوجاتی ہے،اس لئےصورت مسؤلہ میں جبکہ شوہرنے بہنوئی کے پوچھنے پردومرتبہ طلاق کا اقرارکیا ہےتودوصریح طلاقیں قضاءواقع ہوچکی ہیں،البتہ یہ طلاقیں رجعی ہیں،شوہررجوع کرنا چاہے تو کرسکتاہے۔</p><p>یہ حکم اس وقت ہے کہ شوہر نے گزشتہ کہے گئے الفاظ"" اگر تم آفس آئیں تو میرے اور تمہارے رشتے کا آخری دن ہوگا"" سے طلاق کی تعلیق کی نیت نہ کی ہو،لیکن اگر شوہر نےان الفاظ کی ادائیگی کےوقت طلاق کی نیت کرلی تھی تو  بیوی کےدفتر آنے سےہی ایک بائن طلاق اوراس کےبعددومرتبہ صریح الفاظ میں اقرار سے دو مزید طلاقیں واقع ہوچکی ہیں،گویا کل تین طلاقیں واقع ہوکر حرمت مغلظہ ثابت ہوچکی ہے،ایسی صورت میں تجدید نکاح کی گنجائش باقی نہ ہوگی ، الا یہ کہ یہ عورت آپ کی عدت گزارنے کے بعد کسی اور مرد سے شادی کرے اور وہ مرد اسے ہمبستری کے بعد طلاق دیدے،اس طرح دوسرے مرد کی طلاق کے بعد جب عدت گزرجائے گی تو تب یہ عورت آپ کیلئے حلال ہوگی۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (3/ 306)</h5>
<h5>(قوله الصريح يلحق الصريح) كما لو قال لها: أنت طالق ثم قال أنت طالق أو طلقها على مال وقع الثاني بحر، فلا فرق في الصريح الثاني بين كون الواقع به رجعيا أو بائنا (قوله ويلحق البائن) كما لو قال لها أنت بائن أو خلعها على مال ثم قال أنت طالق أو هذه طالق بحر عن البزازية، ثم قال: وإذا لحق الصريح البائن كان بائنا لأن البينونة السابقة عليه تمنع الرجعة كما في الخلاصة. وقال أيضا: قيدنا الصريح اللاحق للبائن بكونه خاطبها به وأشار إليها للاحتراز عما إذا قال كل امرأة له طالق فإنه لا يقع على المختلعة إلخ وسيذكره الشارح في قوله ويستثنى ما في البزازية إلخ ويأتي الكلام فيه (قوله بشرط العدة) هذا الشرط لا بد منه في جميع صور اللحاق، فالأولى تأخيره عنها.</h5>
<h5>حاشية رد المحتار (3/ 260)</h5>
<h5>ولو أقر بالطلاق كاذبا أو هازلا وقع قضاء لا ديانة اه.</h5>
<h5>العقود الدرية في تنقيح الفتاوى الحامدية (1/ 40)</h5>
<h5>(سئل) في رجل سئل عن زوجته فقال أنا طلقتها وعديت عنها والحال أنه لم يطلقها بل أخبر كاذبا فما الحكم؟</h5>
<h5>(الجواب) : لا يصدق قضاء ويدين فيما بينه وبين الله تعالى وفي العلائي عن شرح نظم الوهبانية قال أنت طالق أو أنت حر وعنى به الإخبار كذبا وقع قضاء إلا إذا أشهد على ذلك. اهـ. وفي البحر الإقرار بالطلاق كاذبا يقع قضاء لا ديانة. اهـ. وبمثله أفتى الشيخ إسماعيل والعلامة الخير الرملي.</h5>
<h5>حاشية رد المحتار (3/ 273)</h5>
<h5>على أنه في القنية قال عازيا إلى البرهان صاحب المحيط: رجل دعته جماعة إلى شرب الخمر فقال إني حلفت بالطلاق أني لا أشرب وكان كاذبا فيه ثم شرب طلقت.</h5>
<h5>وقال صاحب التحفة: لا تطلق ديانة اه.</h5>
<h5>وما في التحفة لا يخالف ما قبله لان المراد طلقت قضاء فقط، لما مر من أنه لو أخبر بالطلاق كاذبا لا يقع ديانة، بخلاف الهازل، فهذا يدل على وقوعه وإن لم يضفه إلى المرأة صريحا، نعم يمكن حمله على ما إذا لم يقل إني أردت الحلف بطلاق غيرها فلا يخالف ما في البزازية.</h5>
<h5>ويؤيده ما في البحلو قال: امرأة طالق أو قال طلقت امرأة ثلاثا وقال لم أعن امرأتي يصدق اه.</h5>
<h5>ويفهم منه أنه لو يقل ذلك تطلق امرأته، لان العادة أن من له امرأة إنما يحلف بطلاقها لا بطلاق غيرها، فقوله إني حلفت بالطلاق ينصرف إليها ما لم يرد غيرها لانه يحتمله كلامه<span dir=""LTR"">.</span></h5>
<h5>الفتاوى الهندية (1/ 375)</h5>
<h5>ولو قال لها لا نكاح بيني وبينك أو قال لم يبق بيني وبينك نكاح يقع الطلاق إذا نوى<span dir=""LTR"">.</span></h5>
</h5><p><span dir=""RTL"">محمدنصیر</span></p><p><span dir=""RTL"">دارالافتاء،جامعۃ الرشیدکراچی</span></p><p><span dir=""RTL"">19،محرم الحرام،1444ھ</span></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نصیر ولد عبد الرؤوف</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",8371,jameya-tur-rasheed,طلاق کے احکام,طلاق دینے اورطلاق واقع ہونے کا بیان
2022-08-17,https://almuftionline.com/2022/08/17/7440/,نو مسلم کی شادی کاحکم,<p>جو لوگ دعوت سے  قائل ہو کر اسلام  قبول کرلیتے ہیں ان کے معاملات میں  ہمیں  اور  ان کو  بہت سے  مسائل کا  سامنا کرنا پڑتا  ہے ،بعض اوقات  انہیں  گھر سے  نکالدیا  جاتا  ہے،بعض اوقات  ان کے شادی  بیاہ کے  مسائل  کھڑے ہوتے ہیں ۔اس سلسلے  میں  رہنمائی فرمائیں  کہ اس بارے  میں شریعت کاکیا  حکم  ہے کہ کتنے  عرصے  کے بعد ان کی شادی  ہوسکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگر  کوئی شخص آپ کی محنت اور اللہ تعالی کی  تو فیق سے اسلام  قبول کرلے ،تو کوشش  کی جائے کہ  وہ اپنے گھر میں خاندان میں رہ کر  حالات کا سامنا کرے  اور گھر والوں کو بھی دین اسلام کی طرف راغب کرنے کی کوشش کرے۔اگر  معروضی  حالات کی وجہ سے ان کا اپنے گھر اوخاندان میں رہنا مشکل  ہو بلکہ  گھر والے  خودان   کو  گھر سے  باہر نکالے  تو  ایسی صورت میں اگر کوئی نو مسلم  نوجوان غیر شادی  شدہ  ہے تو اس کی  شادی میں  جلد بازی  کی بجائے پہلے  اس کے لئے  حلال ذریعہ  معاش کا بندوبست  کیاجائے، اس کے بعد دینی اور  معاشی  اعتبار سےحالات میں  بہتری   دیکھ کر اس کی   شادی کا مسئلہ  حل کیاجا سکتا  ہے ۔</p><p>اگر  کوئی  شادی  شادی  شدہ  جوڑا  اسلام قبول  کرے  تو اس کے ساتھ بھی  ذریعہ  معاش کے سلسلے میں تعاون کیاجائے تاکہ خود کماکر کھائے ۔اور اس کو  قانونی  مدد فراہم کی جائے۔ اس کے ساتھ  مواخات  کا سلسلہ  قائم کیا جائے۔</p><h6 class=""has-text-align-right"">حوالہ جات</h6><h5><h5>...</h5>
</h5><p>احسان اللہ شائق عفا اللہ عنہ    </p><p>   دارالافتاء جامعة الرشید     کراچی</p><p>١١ مھرم الحرام  ١۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7440,jameya-tur-rasheed,نکاح کا بیان,جہیز،مہر اور گھریلو سامان کا بیان
2022-08-17,https://almuftionline.com/2022/08/17/7783/,کرایہ پر لی گئی گاڑی کے حادثہ میں ضامن کون ہو گا؟,"<p>یاسر: گاڑی کا مالک۔</p><p>شایان: مسافر جس سے معاملہ طے ہوا یعنی کرایہ دار۔</p><p>عمیر: مسافر جس نے گاڑی چلاتے ہوئے ایکسیڈنٹ کیا۔</p><p>تفصیل:یاسر نے اپنی گاڑی کرائے پر آٹھ دن کے لیے شایان کو دی ڈرائیور (یاسر) کے ساتھ،طے یہ پایا تھا کہ گاڑی 24 گھنٹے میں 10 سے 12 گھنٹے آپ کو سروس مہیا کرے گی۔</p><p><strong>مسئلہ:</strong> 18 جولائی اسلام آباد سے 12 بجے دوپہر کے سفر کا آغاز ہوا ،جس میں راولپنڈی اور اسلام آباد میں مسافر گھومتے رہے اور پھر پشاور گئے، پشاور میں رات کا کھانا کھانے کے بعد ڈرائیوریعنی گاڑی کا مالک (یاسر) نے عرض کیا کہ رات کو یہیں قیام کرلیں، کیوں کہ صبح 12 بجے سے جاگے ہوئے ہیں اور اس وقت رات کا 1 بج رہا ہے اور بہتر یہ ہے کہ صبح سویرے روانہ ہو جائیں، لیکن شایان نے کہا رات کو یہاں قیام نہیں کر سکتے، سفر کا آغاز کرتے ہیں اور آگے چل کر فیصل آباد یا کہیں راستے میں قیام کرلیں گے، پھر 19 جولائی رات کے ایک بج کے 30 منٹ پر پشاور سے کراچی کے لیے روانہ ہوگئے اور پھر تقریبا 6 گھنٹے کے سفر کے بعد فیصل آباد میں قیام نہیں کیا، جس پر شایان نے کہا کہ ملتان تک سفر کرلیں اور پھر ملتان تک سفر کرنے کے بعد شایان نے اصرار کیا کہ کراچی چلتے ہیں، قیام کو چھوڑیں سب فیملی بچے گاڑی میں سو رہے ہیں بس کراچی چلتے ہیں آپ گاڑی سکھر تک چلانے کے لئے عمیر کو دے دیں، عمیر پشاور سے سو رہے تھے تقریبا نو گھنٹے آرام کرچکے ہیں ""یاسر بھائی آپ پریشان نہ ہوں گاڑی ڈرائیو کرنے کے لیے عمیر کو دے دو ٹینشن نہ لو""۔</p><p>شایان کے اس اصرار پر یاسر نے ان کا خیال کیا اور مزید گاڑی ڈرائیو کی اور اوچ شریف پر ناشتے کے لیے تقریباً 19 جولائی صبح دس بجے اوچ شریف پر ناشتہ کیا۔</p><p>اس کے بعد اوچ شریف سے شایان کے اصرار پر اور عمیر نے کہا کہ گاڑی میں چلاؤں گا، اب آپ آرام کریں عمیر نے کہا میں نے تقریباً اپنی نیند پوری کرلی ہے، پھر عمیر نے گاڑی چلائی (تقریباً 2 گھنٹے) اور 19 جولائی دوپہر کو 12 بجے کشمور کے قریب ٹرک میں پیچھے سے گاڑی ماردی۔</p><p>موٹروے پولیس کے مطابق اور جو شاہدین تھے ان کے مطابق غلطی ٹوٹل عمیر کی ہے، (ٹرک میں پیچھے سے مار دی اب نیند آئی، کیا ہوا اللہ بہتر جانتا ہے)۔</p><p>اللہ کے فضل و کرم سے الحمدللہ کوئی جانی نقصان نہ ہوا ،لیکن گاڑی کا مالی نقصان 30 لاکھ مارکیٹ ویلیو کے حساب سے ہوا ہے، اس کا ذمہ دار شریعت کے  مطابق کون ہے ؟برائے مہربانی علماء کرام سے گزارش ہے کہ وہ میرے اس مسئلے کا حل بتائیں جو شریعت کے مطابق ہو تاکہ دونوں طرف کسی کے ساتھ کوئی زیادتی نہ ہو۔</p><p><strong>وضاحت: </strong>سائل نے فون پر بتایا کہ گاڑی ڈرائیور سمیت کرایہ پر لی گئی تھی، البتہ پیٹرول انہوں نے ڈلوانا تھا،  اگر میں ان کو دس گھنٹے کے بعد ٹھہرنے پر مجبور کرتا اور گاڑی عمیر کو نہ دیتا تو میں ایسا کر سکتا تھا، وہ مجھے مجبور نہیں کر سکتے تھے، میں نے مروت کا لحاظ رکھتے ہوئے سفر جاری رکھا۔</p><p><span dir=""RTL"">یہ بھی بتایا میرا شایان اور عمیر سے صرف آٹھ دن کا تعلق تھا، میں نے عمیر کو گاڑی شایان کے اصرار پر دی تھی، وہ کہہ رہے تھے آپ کچھ دیر آرام کر لیں، آپ پریشان نہ ہوں، میری بات مانیں آپ گاڑی عمیر کو دے دیں۔انہوں نے یہ بھی بتایا کہ شروع میں چلتے وقت یہ معاہدہ ہوا تھا کہ ہر دس بارہ گھنٹے کے بعد ٹھہر کر آرام کرکے دوبارہ سفر شروع  کیا جائے گا۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>صورتِ مسئولہ میں اگرچہ یاسر نے شایان (ڈرائیورسمیت گاڑی کرایہ پر لینے کا معاہدہ کرنے والا، جس میں اصل مقصود اس گاڑی میں متعین وقت اور متعینہ مدت کے دوران سفر کرنا تھا) کے اصرار پر گاڑی عمیر کو دی تھی، لیکن سوال میں ذکر کی گئی وضاحت کے مطابق اصولی طور پر یاسر کو شایان گاڑی دینے پر مجبور نہیں کر سکتا تھا، بلکہ یاسر گاڑی دینے میں بااختیار تھا، اگر وہ گاڑی نہ دیتا تو وہ ایسا کر سکتا تھا، کیونکہ معاہدے کے مطابق سفر میں گاڑی چلانے کی ذمہ داری یاسر کی تھی، جو کہ خود گاڑی کا مالک تھا، البتہ یاسر نے مروت کا لحاظ کرتے ہوئے  سفر جاری رکھا اور پھر شایان نے یاسر کا احساس کرتے ہوئے اصرار کیا کہ آپ آرام کر لیں اور گاڑی چلانے کے لیے عمیر کو دے دیں، اس لیے شایان اس نقصان کا ذمہ دار نہیں ہے، کیونکہ کسی کام کا حکم دینے سے حکم دینے والا شرعاً ضامن نہیں ہوتا، بشرطیکہ کام کرنے والا وہ فعل کرنے میں خود مختار ہو، جیسا کہ مذکورہ صورت میں یاسر عمیر کو گاڑی دینے میں خود مختار تھا۔</p><p>جہاں تک عمیر کا تعلق ہے تو شرعاً اس معاملے کی حیثیت عاریت (عارضی طور پر استعمال کے لیے کوئی چیز کسی کو دینا) کی ہے اور عاریت پر لینے والے شخص کے پاس چیز شرعاً امانت شمار ہوتی ہے اور بغیر کوتاہی اور تعدی کے وہ ضامن نہیں ہوتا، البتہ کوتاہی اور غفلت ظاہر ہونے کی صورت میں وہ نقصان کا ذمہ دار ہوتا ہے، جبکہ سوال میں تصریح کی گئی ہے کہ موٹروے پولیس اور  عینی شاہدین  کے بیان کے مطابق غلطی ٹوٹل عمیر کی ہے، جس کی تائید اس سے بھی ہوتی ہے کہ گاڑی پیچھے سے ٹرک کے اندر ماری گئی ہے، اس لیے شرعی اصول کے مطابق  شرعاًاس نقصان کا ذمہ دار عمیر بنتاہے، لہذا یاسر کے لیے جائز  ہے کہ وہ عمیرسے اپنی گاڑی کے  نقصان کی تلافی  کا مطالبہ کرے۔</p><h6 class=""has-text-align-right"">حوالہ جات</h6><h5><h5>مجلة الأحكام العدلية (ص: 179) نور محمد، كارخانه تجارتِ كتب، آرام باغ، كراتشي:</h5>
<h5>(مادة 922) لو أتلف أحد مال الآخر وأنقص قيمته تسببا يعني: لو كان سببا مفضيا لإتلاف مال أو نقصان قيمته يكون ضامنا. مثلا: إذا تمسك أحد بثياب آخر وحال مجاذبتهما سقط مما عليه شيء أو تعيب يكون المتمسك ضامنا وكذا لو سد أحد ماء أرض لآخر أو روضته فيبست مزروعاته ومغروساته وتلفت أو أفاض الماء زيادة وغرقت المزروعات وتلفت يكون ضامنا. وكذا لو فتح أحد باب إصطبل لآخر وفرت حيواناته أو ضاعت أو فتح باب قفص وفر الطير الذي كان فيه يكون ضامنا.</h5>
<h5>مجلة الأحكام العدلية (ص: 179) نور محمد، كارخانه تجارتِ كتب، آرام باغ، كراتشي:</h5>
<h5>(المادة 925) لو فعل أحد فعلا يكون سببا لتلف شيء فحل في ذلك الشيء فعل اختياري يعني أن شخصا آخر أتلف ذلك الشيء مباشرة يكون ذلك المباشر الذي هو صاحب الفعل الاختياري ضامنا.</h5>
<h5>درر الحکام شرح مجلة الأحکام لمحمد علي حيدر(<span dir=""LTR"">508/2</span>)دار الجيل، بيروت:</h5>
<h5>(المادة 887) (الإتلاف مباشرة هو إتلاف الشيء بالذات ويقال لمن فعله فاعل مباشر) أي الإتلاف الذي لا يتخلل بين فعل المباشر وبين تلف المال فعل آخر مثلا لو ضرب أحد فرس آخر فمات فيكون قد أتلفه مباشرة.</h5>
<h5>كذلك لو أحرق أحد دار آخر فيكون ذلك الشخص قد أتلف الدار المذكورة مباشرة.</h5>
<h5>وللإتلاف مباشرة مثال آخر مذكور في المادة الآتية:</h5>
<h5>(المادة 888) - (الإتلاف تسببا هو التسبب لتلف شيء يعني إحداث أمر في شيء يفضي إلى تلف شيء آخر على جري العادة ويقال لفاعله متسبب فعليه إن قطع حبل قنديل معلق هو سبب مفض لسقوطه على الأرض وانكساره فالذي قطع الحبل يكون أتلف الحبل مباشرة وكسر القنديل تسببا) .</h5>
<h5>مجمع الضمانات (1/ 405) دار الكتاب الإسلامي:</h5>
<h5>إذا اجتمع المباشر والمسبب أضيف الحكم إلى المباشر فلا ضمان على حافر البئر تعدياً بما تلف بإلقاء غيره.......... إذا اجتمع المباشر والمسبب أضيف الحكم إلى المباشر فلا ضمان على من دل سارقاًعلى مال إنسان فسرقه هذه في القاعدة الأخيرة من الأشباه.</h5>
<h5>المبسوط للسرخسي (4/ 342) دار المعرفة - بيروت:</h5>
<h5>المتسبب إذا كان متعدياً في تسببه كان ضامناً، وإذا لم يكن متعدياً لا يكون ضامناً.</h5>
<h5>مجلة الأحكام العدلية (ص: 156) نور محمد، كارخانه تجارتِ كتب، آرام باغ، كراتشي:</h5>
<h5>(المادة 814) إذا حصل من المستعير تعد أو تقصير بحق العارية ثم هلكت أو نقصت قيمتها فبأي سبب كان الهلاك أو النقص يلزم المستعير الضمان. مثلا إذا ذهب المستعير بالدابة المعارة إلى محل مسافته يومان في يوم واحد فتلفت تلك الدابة أو هزلت أو نقصت قيمتها لزم الضمان وكذا لو استعار دابة ليذهب بها إلى محل معين فتجاوز بها ذلك المحل ثم هلكت الدابة حتف أنفها لزم الضمان وكذلك إذا استعار إنسان حليا فوضعه على صبي وتركه بدون أن يكون عند الصبي من يحفظه فسرق الحلي فإن كان الصبي قادرا على حفظ الأشياء التي عليه لا يلزم الضمان وإن لم يكن قادرا لزم المستعير الضمان.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>18/محرم الحرام 1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7783,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے جدید مسائل
2022-08-17,https://almuftionline.com/2022/08/17/7439/,وقت ملاقات قادیانی  کی  ضیافت کاحکم,<p>بعض  اوقات  ملاقات  کے  لئے کسی  قادیانی  کو  اپنے پاس بلانا  پڑتا ہے ،اس دوران  ان کی ضیافت کرسکتے ہیں  یانہیں ،ان کے ساتھ بیٹھ کر کھانا   کھا سکتے ہیں  پانی پی سکتے ہیں یا نہٰیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p><span dir=""RTL"">کسی قادیانی سے کسی دینوی  غرض  سے   دوستانہ  تعلق قائم کرنا   جائز  نہیں، البتہ  دعوت دین  کی غرض  سے ان سے  میل جول  رکھنا ان کی دلجوئی  کی خاطران کو   اپنے پاس بلانا  ،کھلانا  پلانا  شرعا اس کی اجازت ہے ، لیکن یاد  رہے جبتک  مسلمان نہیں ہوجاتے   تب تک کسی  قادیانی سے  دلی دوستی  رکھنا  جائز نہیں ۔ </span></p><h6 class=""has-text-align-right"">حوالہ جات</h6><h5><h5>البحر الرائق شرح كنز الدقائق ومنحة الخالق وتكملة الطوري (8/ 232)</h5>
<h5>(وعيادته) يعني تجوز عيادة الذمي المريض لما روي أن «يهوديا مرض بجوار النبي - صلى الله عليه وسلم - فقال قوموا بنا نعود جارنا اليهودي فقاموا ودخل النبي - صلى الله عليه وسلم - وقعد عند رأسه، وقال له: قل أشهد أن لا إله إلا الله، وأن محمدا رسول الله فنظر المريض إلى أبيه فقال أجبه فنطق بالشهادة فقال - صلى الله عليه وسلم - الحمد لله الذي أنقذ بي نسمة من النار» الحديث ولأن العيادة نوع من البر وهي من محاسن الإسلام فلا بأس بها ويرد السلام على الذمي ولا يزده على قوله وعليك؛ لأنه - عليه الصلاة والسلام - لم يزده على ذلك ولا يبدؤه بالسلام؛ لأن فيه تعظيما له فإن كان له إليه حاجة فلا بأس ببداءته، ولا يدعو له بالمغفرة ويدعو له بالهدى ولو دعا له بطول العمر قيل: يجوز؛ لأن فيه نفعا للمسلمين بالجزية وقيل: لا يجوز وعلى هذا الدعاء بالعافية، وهذا إذا كان من أهل الكتاب ولو كان مجوسيا لا يعوده؛ لأنه أبعد عن الإسلام وقيل: يعوده لأن فيه إظهار محاسن الإسلام وترغيبه فيه</h5>
<h5>   وفی نهاية المحتاج إلى شرح المنهاج قال؛</h5>
<h5>وكَذَا ذِمِّيٌّ قَرِيبٌ، أَوْ جَارٌ وَنَحْوُهُمَا وَمَنْ رُجِيَ إسْلَامُهُ، فَإِنْ انْتَفَى ذَلِكَ جَازَتْ عِيَادَتُهُ، وَتُكْرَهُ عِيَادَةٌ تَشُقُّ عَلَى الْمَرِيضِ،  وَأَلْحَقَ الْأَذْرَعِيُّ بَحْثًا بِالذِّمِّيِّ الْمُعَاهَدِ وَالْمُسْتَأْمَنِ إذَا كَانَ بِدَارِنَا وَنُظِرَ فِي عِيَادَةِ أَهْلِ الْبِدَعِ الْمُنْكَرَةِ وَأَهْلِ الْفُجُورِ وَالْمَكْسِ إذَا لَمْ يَكُنْ لَهُ قَرَابَةٌ وَلَا جِوَارٌ وَلَا رَجَاءُ تَوْبَةٍ؛ لِأَنَّا مَأْمُورُونَ بِمُهَاجَرَتِهِمْ،</h5>
</h5><p> احسان اللہ شائق عفا اللہ عنہ    </p><p> دارالافتاء جامعة الرشید     کراچی</p><p>١ محرم الحرام  ١۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7439,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2022-08-16,https://almuftionline.com/2022/08/16/9159/,بہن کا ترکہ کی تقسیم میں رکاوٹ بننا,<p>میرے والدین کا انتقال ہوگیا ہے اور ہم کل آٹھ بہن بھائی ہیں،جن میں تین بھائیوں کی تعداد تین اور بہنوں کی تعداد پانچ ہے،ہماری کل وراثت ایک عدد فلیٹ اور تین پلاٹ پر مشتمل ہے،فلیٹ ناظم آباد نمبر چار میں واقع ہے،جب اس کو فروخت کرنے کی بات چلی تو میری ایک بہن نے کہا کہ یہ ماں باپ کی نشانی ہے،آپ لوگ اس کی قیمت لگوالیں،جو قیمت لگے مجھ سے لے لیں اور فلیٹ مجھے دے دیں،ہم نے قیمت لگوائی تو اس وقت باون لاکھ روپے قیمت لگی،بہن نے کہا کہ ٹھیک ہے،آپ لوگ باون لاکھ مجھ سے لے لو اور یہ مجھے دے دیدو،بقیہ ورثہ اس پر راضی ہوگئے اور فلیٹ بہن کے نام بھی کردیا ہے،کاغذات بھی بن کر آچکے ہیں،اس بات کو ڈیڑھ سال کا عرصہ گزرچکا ہے،اب ہم بہن سے کہتے ہیں کہ ہمارا حصہ دو تو وہ کہتی ہے کہ میرے پاس پیسے نہیں ہے،ہم نے کہا کہ اگر آپ کے پاس پیسے نہیں ہے تو اس کو باہر مارکیٹ میں فروخت کردو،تاکہ ہمیں رقم مل جائے،لیکن وہ کہتی ہے کہ میں نہ خود اسے بیچوں گی اور نہ بیچنے دوں گی،اب شرعی لحاظ سے اس صورت کا کیا حکم ہے؟</p><p>تنقیح:سائل سے تنقیح کے ذریعے معلوم ہوا کہ فلیٹ اور پلاٹ کے سودے میں تین بھائیوں اور دو بہنوں کی رضامندی تو شامل تھی،لیکن تین بہنوں سے پوچھا تک نہیں گیا،حالانکہ وہ ان سب سے زیادہ مستحق ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>واضح رہے کہ مشترکہ چیز کا سودا صحیح ہونے کے لئے تمام شرکاء کی رضامندی شرط ہے،کسی شریک کو بتائے بغیر اس کے حصے کا سودا شرعا نافذ نہیں ہوتا،بلکہ اس کی رضامندی پر موقوف رہتا ہے،لہذا جن ورثہ جن کی رضامندی سے یہ فلیٹ بہن پر فروخت کیا گیا ان کے حصوں کی بیع تو صحیح ہوگئی تھی اور جس بہن نے پلاٹ خریدا تھا وہ فلیٹ میں موجود ان کے حصوں کی مالک ہوگئی تھی،جس کے بعد اس بہن کے ذمےان ورثہ کو ان کے حصوں کی قیمت کی ادائیگی لازم ہوگئی تھی،اب جبکہ اس معاملے کو تقریبا ڈیڑھ سال کا عرصہ گزرچکا ہے بہن پر لازم ہے کہ یا تو فوری طور پر ان ورثہ کو اس وقت لگائی گئی قیمت ادا کرے اور اگر ادائیگی کی کوئی صورت نہیں بن پارہی تو فلیٹ کو فروخت کرکے ان کے حصے ادا کرے۔</p><p>جبکہ ان تین بہنوں کے حصوں کی بیع ان کی رضامندی پر موقوف ہے جنہیں بتائے بغیر ان کے حصے بیچے گئے تھے،لہذا اب ان کی مرضی ہے، چاہیں تو سابقہ بیع کی اجازت دے دیں اور چاہیں تو نئے سرے سے موجودہ قیمت کے مطابق اپنے حصے فروخت کریں۔</p><p>نیز دیگرتمام ورثہ کی رضامندی سے ایک صورت یہ بھی ممکن ہے کہ اس بہن کا اس فلیٹ کے علاوہ والدین کے بقیہ ترکہ(وہ سونا،چاندی،نقدی،جائیداد یا ان کے علاوہ کوئی بھی چھوٹا بڑا سامان جو وفات کے وقت والدین کی ملکیت میں تھا سب ان کا ترکہ ہے)میں جو حصہ بنتا ہےیہ بہن اس فلیٹ کی قیمت کے عوض اپنے اس حصے سےبقیہ ورثہ کے حق میں دستبردار ہوجائے،پھربقیہ ترکہ میں اس بہن کے حصے سے جو اضافی قیمت فلیٹ کی اس کے ذمے آئے اس کی ادائیگی کا انتظام کرے۔</p><p>شرعی لحاظ سے بہن کا یہ طرزِ عمل ٹھیک نہیں ہے کہ وہ نہ تو دیگر ورثہ کا حق ادا کرے اور نہ فلیٹ کو فروخت کرکے انہیں اپنا حق وصول کرنے دے۔</p><h6 class=""has-text-align-right"">حوالہ جات</h6><h5><h5>""درر الحكام في شرح مجلة الأحكام ""(1/ 189):</h5>
<h5>""[ (المادة 215) بيع الحصة المعلومة الشائعة بدون إذن الشريك]</h5>
<h5>(المادة 215) يصح بيع الحصة المعلومة الشائعة بدون إذن الشريك سواء كان المشاع قابلا للقسمة أو غير قابل عقارا أو منقولا (انظر المادة 1088) لأنه كما سيذكر في المادة 1192 لكل أن يتصرف في ملكه كما يشاء وهذا البيع من جملة التصرفات وعلى هذا كما يحق لأحد الشريكين أن يبيع العرصة المشتركة من شريكه فكذلك يحق له أن يبيع حصته من الأجنبي بدون إذن من شريكه وكما أن لمن يملك حصة في دار مشتركة أن يبيع حصته في تلك الدار مع عرصتها لشريكه فله أن يبيع هذه الحصة من الأجنبي ولشريكه حق الشفعة"".</h5>
<h5>""درر الحكام في شرح مجلة الأحكام"" (3/ 29):</h5>
<h5>"" لو باع أحد صاحبي الدار المشتركة حصته وحصة شريكه بدون إذنه لآخر فيكون البيع المذكور فضولا في حصة الشريك (البهجة) وللشريك المذكور إن شاء فسخ البيع في حصته وإن شاء أجاز البيع إذا وجدت شرائط الإجازة.</h5>
<h5>وإذا تلف المبيع بعد البيع والتسليم وقبل الإجازة في يد المشتري يكون الشريك غير البائع مخيرا إن شاء ضمن الشريك البائع حصته باعتبار أنه غاصب وفي هذه الحالة يصح البيع ويكون الثمن له وإن شاء ضمنه للمشتري وهو يرجع على البائع بالثمن الذي دفعه أما البائع فلا يرجع على أحد. (الحامدية ورد المحتار بتصرف)</h5>
<h5>""تبيين الحقائق شرح كنز الدقائق"" (5/ 49):</h5>
<h5>""قال – رحمهﷲ - (وإن أخرجت الورثةأحدهم عن عرض أو عقار بمال، أو عن ذهب بفضة، أو بالعكس) أي عن فضة بذهب (صح قل، أو كثر) يعني قل ما أعطوه أو كثر؛ لأنه يحمل على المبادلة؛ لأنه صلح عن عين ولا يمكن حمله على الإبراء إذ لا دين عليهم ولا يتصور الإبراء عن العين"".</h5>
<h5>""رد المحتار"" (5/ 147):</h5>
<h5>""(قوله: صح بيع عقار إلخ) أي عندهما وقال محمد: لا يجوز وعبر بالصحة دون النفاذ واللزوم؛ لأنهما موقوفان على نقد الثمن أو رضا البائع، وإلا فللبائع إبطاله أي إبطال بيع المشتري، وكذا كل تصرف يقبل النقض إذا فعله المشتري قبل القبض، أو بعده بغير إذن البائع فللبائع إبطاله بخلاف ما لا يقبل النقض كالعتق والتدبير والاستيلاد بحر، وقوله: أو بعده بغير إذن البائع، الجار والمجرور متعلق بالضمير العائد على القبض أي بعد القبض الواقع، بلا إذنه؛ لأن قبض المبيع قبل نقد الثمن بلا إذن البائع غير معتبر؛ لأن له استرداده وحبسه إلى قبض الثمن"".</h5>
</h5><p>محمد طارق</p><p>دارالافتاءجامعۃالرشید</p><p>17<span dir=""LTR"">/</span>محرم1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9159,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2022-08-16,https://almuftionline.com/2022/08/16/9160/,قیمت کی ادائیگی سے پہلے مبیع(فروخت شدہ چیز) کی قیمت بڑھ جانا,<p>جیسا کہ میں نے لکھا کہ ہمارے تین عدد پلاٹ بھی ہیں،جن کی تفصیل درج ذیل ہے:</p><p>1۔240 گز بمقام ہاکس بے تیسر ٹاؤن</p><p>2۔80 گز ڈائمنڈ سٹی گلشن معمار</p><p>3۔240 گز پلاٹ گلشن مہران سپر ہائی وے</p><p>مذکورہ بالا پلاٹوں میں سے دو پلاٹوں کے بارے میں میرے بڑے بھائی عامر نے ہم سے لکھوالیا کہ یہ دونوں میں خریدنا چاہتا ہوں،اس بات کو لکھے ہوئے بھی کم وبیش سوا سال کا عرصہ گزرچکا ہے،اس وقت ان پلاٹوں کی قیمت حسب ذیل تھی،ہاکس بے پر واقع دوسو چالیس گز پلاٹ کی قیمت ساڑھے چھ لاکھ تھی،ڈائمنڈ سٹی میں واقع 80 گز پلاٹ کی قیمت پینتالیس لاکھ تھی،جبکہ اب ان دونوں پلاٹوں کی قیمت ساڑھے چھ لاکھ اور پینتالیس لاکھ سے بڑھ کر نو لاکھ اور اسی لاکھ تک پہنچ چکی ہے۔</p><p>یہ دونوں پلاٹ بھائی کے نام ہوچکے ہیں اور ان کی فائلیں بھی بن چکی ہیں،ان پلاٹوں کے بیعانے کی مد میں میں نے تیس ہزار روپے وصول کئے تھے،اب بھائی کہہ رہے کہ ہمارا جتنے میں سودا ہوا تھا میں اسی حساب سے آپ کو رقم دوں گا اور یہ جو اضافہ ہوا ہے یہ تو میرا نصیب ہے،لیکن میں اس پر راضی نہیں ہوں،اب آپ سے درخواست ہے کہ اس حوالے کس کی بات درست ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>مذکورہ صورت کے حوالے سے آپ کے بھائی کی بات درست ہے،کیونکہ جب یہ دونوں پلاٹ انہوں نے خرید لئے تھے اور بیعانہ کی مد میں پیسے بھی دے دئیے تھے تو یہ ان کی ملکیت میں منتقل ہوگئے تھے،لہذا اب ان کے ذمے ان پلاٹوں کی وہی قیمت لازم ہے جس پر سودا ہوا تھا۔</p><h6 class=""has-text-align-right"">حوالہ جات</h6><h5><h5>""الفتاوى الهندية"" (3/ 8):</h5>
<h5>""وإذا حصل الإيجاب والقبول لزم البيع ولا خيار لواحد منهما إلا من عيب أو عدم رؤية كذا في الهداية ولا يحتاج في تمام العقد إلى إجازة البائع بعد ذلك وبه قال العامة وهو الصحيح كذا في النهر الفائق"".</h5>
</h5><p>محمد طارق</p><p>دارالافتاءجامعۃالرشید</p><p>17<span dir=""LTR"">/</span>محرم1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9160,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2022-08-16,https://almuftionline.com/2022/08/16/7452/,آڑھتی کامزدوری کےنام پررقم لیکرخودرکھنا,<p>کیافرماتے ہیں مفتیان کرام اس مسئلہ کے بارے میں کہ ہم فروٹ مارکیٹ میں آڑھتی کی خدمت فراہم کرتے ہیں،اس کام میں ایک صورت یہ ہوتی ہے کہ آڑھتی حضرات بیوپاری سے مزدوری   کےنام سے مخصوص رقم کاٹتے ہیں جوکہ کمیشن  کی رقم کے علاوہ ہوتی ہے،لیکن یہ مزدوری کی مد میں کاٹی گئی رقم آڑھتی خود رکھ لیتے ہیں اورمزدورکو مخصوص رقم تنخواہ کی مدمیں دیتے ہیں اورمزدور تنخواہ کے علاوہ ڈالے کے  نام پر ٹرک والے سے اتروائی لیتے ہیں،پوچھنایہ ہے کہ آڑھتی صاحبان کامزدوری کےنام پرلی گئی رقم خودرکھناجائز ہے یانہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>ٓڑھتی جب بیوپاری سے کسٹمرزفراہم کرنے کے ساتھ سامان اتارنے وغیرہ کامعاوضہ بھی مزدوری کے نام سے لیتے ہیں تو سامان اتروانے کی ذمہ داری آڑھتی  پرہے، لہذا مزدوروں کی مزدوری بھی آڑھتی پرہے،اس لئے مزدوروں کیلئے ٹرک والےسے  ڈالے کے نام سے اجرت کامطالبہ کرنادرست نہیں۔</p><h6 class=""has-text-align-right"">حوالہ جات</h6><h5><h5>فی البحر الرائق شرح كنز الدقائق (ج 20 / ص 246)</h5>
<h5>( ولا يستعمل غيره إن شرط عمله بنفسه ) يعني ليس للأجير أن يستعمل غيره إذا شرط عليه أن يعمل بنفسه ؛ لأن المعقود عليه العمل من محل معين فلا يقوم غيره مقامه كما إذا كان المعقود عليه المنفعة كما إذا استأجر رجلا للخدمة شهرا لا يقوم غيره مقامه في الخدمة ولا يستحق به الأجر ( وإن أطلق له أن يستأجر غيره ) لأن الواجب عليه عمل مطلق في ذمته ويمكن الإيفاء بنفسه وبغيره كالمأمور بقضاء الدين .</h5>
<h5>وفی رد المحتار (ج 24 / ص 161):</h5>
<h5> ( وإن أطلق كان له ) أي للأجير أن يستأجر غيره۔</h5>
</h5><p>محمد اویس بن عبدالکریم</p><p>دارالافتاء جامعۃ الرشید کراچی</p><p>17/01/1444</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td> آفتاب احمد صاحب    / سعید احمد حسن صاحب</td></tr></tbody></table></figure>",7452,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
