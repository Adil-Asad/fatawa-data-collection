issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-11-25,https://almuftionline.com/2021/11/25/5554/,والد اور بیٹے نے مل کر پلاٹ خریدا پھر بیٹے نے مکان تعمیر کروایا،والد کے انتقال کے بعدوراثت کی تقسیم کیسے ہوگی؟,<p>گذارش عرض ہے کہ ایک مکان ہے جو ماں کے نام ہے جبکہ ماں اور باپ دونوں کا انتقال ہوچکا ہے،ان کے دو بیٹے  اور چار بیٹیاں ہیں، مکان کے لیے پلاٹ کی خریداری میں کچھ پیسہ باپ کا اور زیادہ پیسا بڑے  بیٹے کا لگا تھا  جبکہ مکان کی تعمیر بھی بڑے بیٹے نے اپنی رقم سے کروائی تھی،اب بڑے بیٹے کا انتقال ہوگیا ہے جن کے سوگواران میں ایک بیوہ اور پانچ بیٹیاں ہیں، جبکہ مکان اب تک ماں کے نام ہی ہے۔ برائے مہربانی شرعی نقطۂ نظرسے رہنمائی فرمائیں کہ مکان کی وراثت میں کن ورثاء کا حصہ ہے اور ان کی شرعی تقسیم کس طرح ہوگی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ مکان کسی کے نام پر کروانے سے اس کی ملکیت میں شمار نہیں ہوتا بلکہ باقاعدہ شرعی قبضہ کروانا ضروری ہوتا ہے ، یعنی   مکمل مالکانہ تصرفات کے حق کے ساتھ قبضہ کروانا ضروری ہے۔صورت مسؤلہ میں اس کی کوئی تفصیل موجود نہیں ہے کہ گھر کس حیثیت سے سائل کی والدہ کے نام کروایا گیا تھا؟لہٰذا اگر کوئی حیثیت طے نہیں تھی توصرف والدہ کے نام کروانے سے یہ مکان  والدہ کی ملکیت میں شمار نہیں ہوگا۔</p><p>دوسری بات یہ ہے کہ  مکان  کی خریداری میں بڑے بیٹے نے جو پیسہ لگایا تھا اس کی بھی حیثیت سوال میں مذکور نہیں ہے،البتہ سائل نے یہ وضاحت بذریعہ ٹیلیفون کی ہے کہ جس وقت بڑے بیٹے نے والد کے ساتھ مل کر یہ مکان خریدا تھا اس وقت اس خریداری میں جو رقم بڑے بیٹے نے دی تھی اس کی کوئی حیثیت طے نہیں تھی اور  بیٹا  والد کے ساتھ کاروبار میں معاون وغیرہ بھی نہیں تھا بلکہ دونوں کے ذریعہ آمدن الگ الگ تھے، اسی طرح تعمیر کے وقت بھی کوئی حیثیت طے نہیں کی تھی۔</p><p>سائل کی طرف سے درج بالا وضاحت   کے  نتیجے میں مذکورہ سوال کا حکم یہ ہے کہ  ابتدائی طور پر  پلاٹ کی خریداری میں  کل قیمت میں سے جتنی رقم بیٹے نے ادا کی تھی وہ قرض شمار ہوگی، اسی طرح مکان کی تعمیر میں جو رقم بیٹے نے خرچ کی ہے وہ بھی قرض شمار ہوگی، لہٰذا مکان سے حاصل ہونے والی رقم میں سے پہلے بڑے بیٹے کے قرض کی رقم نکالی جائے گی اور بقیہ میراث درج ذیل طریقے سے ورثاء کے درمیان تقسیم کی جائے گی۔</p><p><strong>قرض کی رقم نکالنے کے بعد بقایا میراث والد کے ورثاء</strong>کے درمیان  درج ذیل طریقے سے تقسیم ہوگی۔</p><p>۱۔ دونوں بیٹوں میں سے ہر بیٹے کو والد کی وراثت میں سے ۲۵ فیصد  ملے گا۔</p><p>۲۔ چاروں بیٹیوں میں سے ہر ایک بیٹی کو12.5 یعنی ساڑھے بارہ فیصد ملے گا۔</p><p><strong>بڑے بیٹے کے حصے</strong> کی تعیین کے بعد یعنی وہ حصہ جو والد کی وراثت میں سے بڑے بیٹے کو ملے گا اور مزید وہ رقم جو بطور قرض کی واپسی کے اس کے حصے میں آئے گی، اس مکمل حصے کی تقسیم بڑے بیٹے کے ورثاء میں درج ذیل طریقے سے کی جائے گی۔</p><p>۱۔ بیوہ کو12.5 یعنی ساڑھے بارہ فیصد ملے گا۔</p><p>۲۔پانچ بیٹیوں میں سے ہر ایک بیٹی کو 17.5 یعنی ساڑھے سترہ فیصد ملے گا۔</p>",5554,jameya-tur-rasheed,میراث کے مسائل,مناسخہ کے احکام
2021-11-25,https://almuftionline.com/2021/11/25/5533/,آپ صلی اللہ علیہ وسلم کا سایہ,<p>کیا فرماتے ہیں مفتیان کرام اس مسئلہ کے بارے میں کہ  کیا ہمارے نبی اکرم صلی اللہ علیہ وسلم کا سایہ تھا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>راجح قول کے مطابق آپ صلی اللہ علیہ وسلم  کا سایہ تھا۔</p><p>آپ صلی اللہ علیہ وسلم کا    سایہ نہ ہونا جیسا کہ مشہور ہے، کسی صحیح و صریح روایت سے ثابت نہیں ۔ اس کے برخلاف احادیث  صحیحہ سے  سایہ ہونا ثابت ہوتا ہے۔</p><p>امام احمد بن حنبل رحمہ اللہ نے اپنی مسند میں ام المؤمنین حضرت زینب رضی اللہ تعالی عنہا کا ایک واقعہ نقل کیا ہے، اس میں حضور اقدس صلی اللہ علیہ وسلم کا دوپہر کے وقت تشریف لانا، اور آپ صلی اللہ علیہ وسلم کا سایہ ہونا، صاف صاف مذکور ہے۔</p><p>مزید تفصیل کے لیے مفتی محمد شفیع عثمانی صاحبؒ   کا رسالہ ""مامول المقبول فی ظل الرسول""  مطالعہ فرمائیں۔</p>",5533,jameya-tur-rasheed,سنت کا بیان (بدعات اور رسومات کا بیان),متفرّق مسائل
2021-11-24,https://almuftionline.com/2021/11/24/6676/,کسی ایک وارث کا غیرتقسیم شدہ ترکہ میں سے اپنے غصب شدہ حصے کا مطالبہ کرنا,<p>اگر سارے ورثہ نے مل کر جعلسازی اور جعلی دستخط کرکے کسی ایک وراث کا حصہ لے کر استعمال کرلیا ہو تو کیا وہ محروم وارث بقیہ ترکہ میں سے اپنا وہ حصہ طلب کرسکتا ہے جو جی پی فنڈ اور گریجویٹی فنڈ میں سے بقیہ ورثہ نے لیا ہو؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جی پی فنڈ اور گریجویٹی فنڈ میں وراثت جاری ہونے یا نہ ہونے کے حوالے سے تفصیل اوپر ذکر کی جاچکی،اس تفصیل کے مطابق اگر دیگر ورثہ نے کسی ایک وراث کا حصہ اسے نہ دیا ہو تو ایسا وارث بقیہ ترکہ میں سے اپنے غصب شدہ حصے کا مطالبہ کرسکتا ہے،کیونکہ یہ اس کا حق ہے جس کی ادائیگی بقیہ ورثہ کے ذمے لازم ہے۔</p>",6676,jameya-tur-rasheed,میراث کے مسائل,میراث کے متفرق مسائل
2021-11-24,https://almuftionline.com/2021/11/24/6675/,گریجویٹی فنڈ میں وراثت کا حکم,<p>ملازم کی وفات کے بعد گورنمنٹ کی جانب سے ملنے والے گریجویٹی فنڈ کا حکم کیا ہے،کیا اس میں وراثت جاری ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>گریجویٹی فنڈ کی مد میں ملنے والی رقم کی ملازم کی تنخواہ سے کٹوتی نہیں کی جاتی،بلکہ یہ اس کی خدمات کے اعتراف اور مالی تعاون کی نیت سے ملازم کو یا اس کے نہ ہونے کی صورت میں اس کی فیملی کے مخصوص افراد کو دی جاتی ہے،اس میں وراثت جاری ہونے یا نہ ہونے کے حوالے سے تفصیل درج ذیل ہے<span dir=""LTR"">:</span></p><p>جو رقم ملازم نے اپنی زندگی میں وصول کرلی ہو،یا وہ  زندگی میں قانونی طور پر اس کا اس طرح حقدار ہوگیا ہو کہ وہ اس کا مطالبہ کرسکتا ہو تو  وہ رقم اس کے ترکہ میں شامل ہوکر ورثہ میں تقسیم ہوگی،جبکہ وہ رقم جو اس کی زندگی میں اسے نہ ملی ہو اور نہ قانونی طور پر وہ اس کا اس طرح سے مستحق بنا ہو کہ اس کے مطالبے کا اسے حق حاصل ہوگیا ہو،بلکہ اس کی وفات کے بعد ادارے کی جانب سے اس کی فیملی کے مخصوص افراد کے نام جاری ہوئی ہوتو اس میں وراثت جاری نہیں ہوگی،بلکہ خاص انہیں افراد کی ملک ہوگی جن کے نام ادارے کی جانب سے جاری کی گئی ہو۔</p><p>لہذا مذکورہ صورت میں اگر ملازم زندگی میں  ہی اس رقم کا حقدار بن چکا تھا تو اس میں وراثت جاری ہوگی اور اگر وہ زندگی میں اس رقم کا اس طرح سے مستحق نہیں بنا تھا کہ اسے اس کے مطالبے کا حق حاصل ہوگیا ہو،بلکہ اس کے مرنے کے بعد اس کی فیملی کے مخصوص افراد کے نام جاری ہوئی ہو تو پھر یہ رقم میراث میں تقسیم نہیں ہوگی،بلکہ ادارے کی جانب سے جن افراد کے نام جاری کی گئی ہو خاص ان کی ملک ہوگی۔</p>",6675,jameya-tur-rasheed,میراث کے مسائل,میراث کے متفرق مسائل
2021-11-24,https://almuftionline.com/2021/11/24/6674/,جی فنڈ میں وراثت کا حکم,<p>گورنمنٹ ملازم کو ملنے والے جی پی فنڈ کا کیا حکم ہے جو کہ ملازم کی وفات کے بعد وصول ہوا ہے،کیا اس میں وراثت جاری ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ جی پی فنڈ کی رقم کی ملازم کی تنخواہ سے کٹوتی کی جاتی ہے،اس لیے ملازم اس رقم کا زندگی میں ہی مالک بن جاتا ہے،اگرچہ وصولی بعد میں ہوتی ہے،اس لیے جی پی فنڈ کی مد میں ملنے والی رقم میں میراث جاری ہوگی۔</p>",6674,jameya-tur-rasheed,میراث کے مسائل,میراث کے متفرق مسائل
2021-11-24,https://almuftionline.com/2021/11/24/6487/,جبری تحریری طلاق سےرجوع کےبعد،مکررتحریری خلع دیکرتجدید نکاح کی صحت کاتنازع,"<p>مفتی صاحب! محمد عارف صدیقی نامی شخص نے2019 میں آپ کے دارالافتاء سےاپنی بیمار بیوی کو جبری طلاق دینے سے متعلق ایک فتوی نمبر<span dir=""LTR"">/58</span>66456 لیا تھا،جس میں اس نے اپنی بیوی کو جبر واکراہ سے  زبانی اور اس کے بعد تحریری خلع/طلاق دیکردوبارہ رجوع کے جواز کا فتوی لیا تھا،نیز اس کے بعد ایک بار پھر 2021 میں تحریری خلع اور تجدید نکاح بھی ہوا ہے،اس شخص کے نکاح میں میری بہن تھی، اور وہ اب فوت ہوچکی،میرے خیال میں اس کا اس طرح متعدد بارطلاق کے بعد دوبارہ نکاح درست نہ تھا تو کیا یہ شخص میری بہن( اپنی مرحومہ بیوی) کے وراثت کا حقدار ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسؤولہ میں چونکہ فریقین کے بیان میں اختلاف ہے،جس کی وجہ سے یک طرفہ بیان پر اس کا جواب نہیں دیا جاسکتا،لہذا ایسے مسائل کاعملی اوریقینی حل  شرعی عدالت کی طرف رجوع سے یادونوں فریقوں کی طرف سے متفقہ طور پر کسی مستند دینی ادارے کی مقررہ کمیٹی کی تحکیم(ثالث کو فیصلہ کا اختیار دینے)سے ممکن ہے۔</p>",6487,jameya-tur-rasheed,طلاق کے احکام,الفاظ کنایہ سے طلاق  کا بیان
2021-11-24,https://almuftionline.com/2021/11/24/6486/,طلاق کے کنائی الفاظ کا حکم,"<p>ماضی میں کئی بار کنایہ الفاظ ادا کئے،کبھی یہ محسوس نہیں ہواکہ طلاق دی ہے، جب سے ان کے بارےمیں پڑھا ہے،وہم اور اضطراب کی کیفیت میں ہوں:</p><p>(۱)ایک بار غصے کی کیفیت میں کہا کہ""<strong>میں تمہیں طلاق دے دوں گا</strong>،<strong>میری طرف سے فارغ ہوتم، بول دو اسے کہ سنگل ہوتم۔""</strong>اسی وقت طلاق دینے کی نیت نہیں تھی بس غصے میں کہا۔</p><p>(۲) ایک اور موقع پر بیوی کہہ رہی تھی کہ بس ایک بار کینیڈا گھر پہنچ جاوں،میں سوچوں گی اب۔ آخری الفاظ یہی تھےیا کچھ اور قطعی معلوم نہیں۔غصے میں میں نے کہا کہ<strong>""میری طرف سے آزاد ہو تم۔""</strong>نیت نہیں تھی ۔</p><p>(۳)<strong>"" آزاد ہی ہو یا آزاد ہی ہو تم میری طرف سے"" </strong>یہ الفاظ اور بھی مواقع پر کہے ہیں، گفتگو قطعی طور پہ یاد نہیں۔</p><p>(۴)پھر ایک موقع پر بیوی سے کہا کہ کیا پھر ختم ہے۔ اس نے جواب میں کہا کہ ختم ہے۔ میں نے آگےسے کہا کہ ٹھیک ہے<strong>""ختم ہے۔""</strong></p><p>(۵) ایک بار شاید<strong>""بھاڑ میں جاو۔""</strong> کہا ایک اورموقع پر۔ رہنمائی کیجیے ۔جزاکم اللہ</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مسائل اور احکام شرعیہ معلوم ہونے کے بعد کی فکرمندی کی کیفیت بری نہیں،بلکہ اچھی اور نیکی اور صالحیت کی علامت ہے،بشرطیکہ اس کے بعدشرعی تقاضوں پر عمل بھی کیا جائے۔</p><p> پہلے نمبر میں ذکر کردہ الفاظ میں سے پہلے جملے(میں تمہیں طلاق دے دوں گا۔) سے تو طلاق نہیں ہوئی، اس لیے کہ یہ مستقبل میں طلاق دینے سے متعلق گفتگو ہے، اور دوسرے جملے( میری طرف سے  فارغ ہوتم )سے اگرچہ طلاق کی نیت نہ تھی ،لیکن مذاکرہ طلاق یعنی طلاق سے متعلق بحث و مباحثہ کا موقع یقیناتھاجو نیت کے قائم مقام ہے،لہذا اس سے ایک طلاق بائن ہوگی۔</p><p> دوسرے اور تیسرے نمبر میں لفظ آزاد کہنے سےمتعلق حکم یہ ہے کہ چونکہ یہ جملے عموماعرف میں صرف طلاق ہی کے لیے بولے جاتے ہیں لہذااگر آپ کے ہاں بھی ایسا ہی ہوتو اس سےمزیدصریح طلاق(رجعی) ہوگی،اگرچہ طلاق دینے کی نیت نہ ہو،بشرطیکہ آزاد کہنا پہلی طلاق کے عدت( تین حیض کی مدت)کے اندر ہی کہا ہو،ورنہ مزید کوئی طلاق نہ ہوگی اوراسی طرح دوسری بار آزاد کا لفظ کہنے کا حکم بھی ہے،یعنی دوسری طلاق کی عدت کے اندر تو اس  کے کہنےسے تیسری طلاق ہوگی،ورنہ نہیں۔</p><p>البتہ اگر آ پ کے لسانی عرف (بول چال)میں اس لفظ کا استعمال طلاق کے لیے عام وغالب نہ ہوتوایسی صورت میں  صورت مسؤولہ میں اس سے مزید کوئی طلاق واقع نہ ہوگی،اگرچہ یہ الفاظ طلاق کی نیت ہی سے کیوں نہ کہے ہوں۔لانھا کنایۃ باصل وضعھاوالکنائی لایحق البائن (فتاوی عثمانی:ج۲،ص)</p><p>چوتھے اور پانچوے نمبر میں ذکر کردہ جملوں سے کوئی طلاق نہ ہوگی، اس لیے کہ اس میں نکاح کے رشتہ  کو ختم کرنے پر دلالت کرنے والا کوئی لفظ نہیں۔</p><p> خلاصہ یہ کہ پہلے نمبر میں ذکرکردہ جملے""میری طرف سے تم فارغ ہو۔""سے مذاکرہ طلاق کے قرینے کی وجہ سے ایک طلاق بائن کنائی واقع ہونا تو یقینی ہے،جبکہ دوسرے اور تیسرے نمبروں میں ذکرکردہ  جملوں میں مذکور لفظ آزاد سے بشرط غلبہ استعمال بلا نیت  ہی مزید دوصریح رجعی طلاقیں واقع ہونگی،جو پہلی طلاق بائن کے ساتھ ملکر مغلظہ ہوجائے گی،ورنہ مزیدکوئی طلاق نہیں ہوئی۔ </p>",6486,jameya-tur-rasheed,طلاق کے احکام,الفاظ کنایہ سے طلاق  کا بیان
2021-11-24,https://almuftionline.com/2021/11/24/6343/,عدالتی خلع، اس کے بعد دوسرا نکاح اور طلاق,"<p>میری دو شادیاں ہوئی ہیں۔ پہلی شادی میں میں نے خلع لیا، میرا پہلا شوہر نہ کورٹ آیا، نہ جج کے سامنے آیا، نہ ہی اس نے منہ سے طلاق دی، مگر جج نے میرے حق میں فیصلہ دیا اور اس طرح میرا خلع ہوا۔ کیا شریعت میں اس طرح خلع قابلِ قبول ہے؟</p><p>اس خلع کے بعد میری دوسری شادی ہوئی، میں اپنے شوہر کی دوسری بیوی تھی، ان کی پہلی بیوی سے پانچ بچے ہیں۔ میری شادی کو ڈھائی سال گزر چکے ہیں، میری کوئی اولاد نہیں۔ دس روز قبل میرے دوسرے شوہر نے مجھے وائس میسج پر پہلی طلاق دی، اس کے چار دن بعد وائس میسج پر ہی دوسری اور تیسری طلاق بھی دی۔  مسئلہ یہ ہے کہ میرے شوہر کا کہنا ہے کہ تمہارے پاس صرف دو طلاق کا اختیار ہے، ایک طلاق کا اختیار میرے پاس ہے۔ نکاح نامہ میں خاص شرائط میں یہ بات لکھی گئی ہے کہ طلاق کا اختیار دو مرتبہ عورت کے پاس اور ایک بار مرد کے پاس ہے۔ کیا شریعت اس کی اجازت دیتی ہے؟</p><p>میں نے مختلف مفتی صاحبان کے بیانات میں سنا ہے کہ طلاق کا اختیار ہر صورت میں مرد کے پاس ہے، چاہے وہ خلع کی صورت میں ہی کیوں نہ ہو۔ ہر صورت میں مرد کا منہ سے طلاق دینا واجب ہے، جبکہ میرے پہلے شوہر نے کچھ نہیں کہا۔  آپ سے درخواست ہے کہ شریعت کی روشنی میں میرے ان دونوں مسئلوں کا حل بتادیں۔ پہلے شوہر سے لیے گئے عدالتی خلع کی کاپی اور دوسری شادی کے نکاح نامہ کی کاپی منسلک ہے۔  </p><p><strong><em>تنقیح:</em></strong> سائلہ کے بھائی نے فون پر اپنی ہمشیرہ کی پہلی شادی کی وضاحت کرتے ہوئے بتایا کہ وہ کورٹ میرج تھا جو ہمشیرہ نے گھر میں بتائے بغیر کورٹ میں کیا تھا اور وہیں پر نکاح ہوا تھا، جس شخص سے نکاح ہوا تھا، اس کی اور ہماری معاشرتی حیثیت تقریبا ایک تھی، اور اس وقت ہماری ہمشیرہ بالغہ تھی۔ اس کے بعد دو ڈھائی سال ہمشیرہ ہمارے گھر ہی رہی؛ کیونکہ گھر میں کسی کو معلوم نہیں تھا۔ جب ہمیں پتہ چلا تو ہم نے کہا چلو اب جو ہونا تھا وہ ہوگیا ہے، اب رخصتی لے لو، لیکن وہ رخصتی نہیں لے رہے تھے، کہہ رہے تھے کہ اب میرے حالات ایسے نہیں ہیں، اس لیے یہ ابھی یہیں رہے گی، میں یہیں آؤں گا۔ اس کے بعد ہم نے اپنے بہن کے لیے الگ مکان لیا؛ اس کا خرچہ میں برداشت کرتا تھا، لیکن پھر معلوم ہوا کہ اس شخص کی ایک شادی پہلے سے ہے جس سے اس کے تین بچے بھی ہیں، اس کے بعد معاملات اور خراب ہوئے، ہمارا وہ بہنوئی ہماری ہمشیرہ کے پاس نہیں آتا تھا، تقریبا دس ماہ تک ہمشیرہ اس گھر میں رہی، ان کی کوئی اولاد نہیں ہے۔ اس کے بعد ہمشیرہ نے کورٹ سے خلع لے لیا۔ بہنوئی ہمیں دھمکیاں دیتے تھے، لیکن ہماری بہن کو اس نے مارا پیٹا نہیں ہے، اور ہماری بہن نے عدالت میں اپنے دعویٰ پر گواہ پیش نہیں کیے تھے۔ <span dir=""LTR"">  </span></p><p>سائلہ کے بھائی نے فون پر یہ بھی بتایا کہ ہماری ہمشیرہ پاکستان میں ہے، اور اس کا یہ دوسرا شوہر دبئی میں ہے، وہیں سے اس نے وائس میسج کے ذریعے یہ طلاقیں دی ہیں اور اس کے بقول اس نے شراب کے نشے میں ایسا کیا جس پر اب وہ پریشان ہے اور کہہ رہا ہے کہ مجھ سے غلطی ہوئی ہے، کوئی حل نکال لیں۔ جبکہ پہلے شوہر سے ہمارا کوئی تعلق نہیں، نہ ہی اس نے خلع کے بعد سے پوچھا ہے۔  </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ سوالات کے جوابات سے قبل چندباتیں بطورِ تمہید جاننا ضروری ہے۔</p><p>(1)۔۔۔ اگر کوئی بالغ خاتون ""کفؤ"" یعنی حسب، نسب، دین داری اور مالی حیثیت میں ہم پلہ شخص سے اپنے اولیاء کی اجازت کے بغیر نکاح کرلے تو وہ نکاح اگرچہ منعقد ہوجاتا ہے، لیکن ایسا کرنا حیا کے خلاف ہونے اور متعدد مفاسد پر مشتمل ہونے کی وجہ سے پسندیدہ نہیں، اس سے اجتناب ضروری ہے۔</p><p>(2)۔۔۔ شریعت نے طلاق اور خلع دونوں کا حق مرد کو دیا ہے، شوہر کی اجازت کے بغیر بیوی سمیت کوئی بھی شخص نہ عورت کو طلاق دے سکتا ہے، نہ خلع۔ البتہ اگر شوہر خود بیوی کو حقِ طلاق تفویض کردے تو پھر وہ شرائطِ تفویض کے مطابق اپنے اوپر طلاق واقع کرسکتی ہے۔ تفویضِ طلاق کی صورت میں بھی طلاق در حقیقت شوہر ہی دیتا ہے؛ کیونکہ اسی نے طلاق کا حق تفویض کیا ہوتا ہے، اگر وہ یہ حق تفویض نہ کرے تو کسی کو طلاق کا اختیار نہیں ہوتا۔ البتہ اگر بیوی کے حقِ تفویض استعمال کرنے سے پہلے پہلے شوہر خود اسے طلاق دیدے تو وہ طلاق بہر حال واقع ہوگی، اور اگر وہ تین طلاق دیدے تو تین طلاق واقع ہو کر نکاح اور تفویضِ طلاق دونوں ختم ہوجائیں گے۔  </p><p>(3)۔۔۔ خلع شوہر کی رضامندی کے بغیر درست نہیں، اس لیے شوہر کی رضامندی کے بغیر ہونے والی عدالتی خلع شرعا معتبر خلع نہیں۔ البتہ اگر: (1) عدالتی فیصلے کی بنیاد ایسی ہو جس کی وجہ سے شرعا قاضی اور جج کو فسخِ نکاح کا اختیار حاصل ہو، اور (2) فیصلے کی کاروائی شریعت کے مطابق ہو تو ایسے عدالتی فیصلے کو اگرچہ خلع کہنا درست نہیں ہوگا، تاہم اس کی وجہ سے نکاح فسخ ہوجائے گا۔  </p><p>اس تمہید کے بعد آپ کے سوالات کے جوابات درجِ ذیل ہیں:-</p><p>سوال میں ذکر کردہ تفصیل کے مطابق جب سائلہ کورٹ میرج کے وقت بالغہ تھی، اور جس سے نکاح کیا تھا اس کی معاشرتی حیثیت بھی برابر کی تھی تو وہ نکاح منعقد ہوگیا تھا۔ اس کے بعد عدالت نے سائلہ کو خلع کی جو ڈگری دی ہے، اس میں شوہر کا بیوی کو ہمیشہ مارنے، تشدد کرنے اور بُرا برتاؤ کرنے کو خلع کی بنیاد بنایا گیا ہے، جبکہ سائلہ کے بھائی کی وضاحت کے مطابق ان کے بہنوئی نے ان کی ہمشیرہ کو مارا پیٹا نہیں ہے، اور سائلہ نے اپنے اس دعویٰ پر عدالت میں گواہ بھی پیش نہیں کیے۔  مارنے پیٹنے اور تشدد کرنے کے علاوہ فیصلے میں کسی ایسی وجہ کا ذکر نہیں جس کی وجہ سے قاضی کو شرعا فسخِ نکاح کا اختیار ہوتا ہے۔ لہٰذا جب نہ شوہر نے اسے مارا پیٹا، نہ ہی اس نے اپنی بات پر گواہ پیش کیے تھے تو خلع کی جو ڈگری ""ہمیشہ مارنے پیٹنے"" کی بنیاد پر جاری کی گئی ہے، اس سے ان دونوں کا نکاح فسخ نہیں ہوا تھا۔</p><p>اور جب سائلہ کا پہلے شوہر کے ساتھ نکاح ختم نہیں ہوا تھا تو اس کا دوسرے شخص سے نکاح کرنا باطل تھا، اور یہ نکاح منعقد نہیں ہوا تھا؛ اس لیے سائلہ کا اس دوسرے شخص کے ساتھ رہنا حرام تھا۔ جب یہ دوسرا نکاح ہی منعقد نہیں ہوا تھا تو اس کے نکاح نامہ میں درج دو طلاقوں کی تفویض اور وائس میسج کے ذریعے اس شخص کی دی ہوئی تین طلاقیں، سب لغو ہے۔ اب سائلہ اور اس دوسرے شخص دونوں پر لازم ہے کہ فوری طور پر  اس دوسرے شخص سے الگ ہوجائیں، اب تک جو ناجائز طریقے سے ساتھ رہے ہیں، اس پر اللہ تعالیٰ کے حضور گڑگڑا کر توبہ و استغفار کریں، اور آئندہ ایسے سنگین گناہ کا ارتکاب نہ کرنے کا پکا عزم کرلیں۔  </p><p>چونکہ پہلے شوہر کا نکاح بدستور باقی ہے، اس لیے سائلہ اور وہ دونوں ساتھ رہ سکتے ہیں، تاہم جب تک <span dir=""RTL"">دوسرے شخص کے طلاق دینے کے بعد سے سائلہ کو تین ماہواریاں نہ آئیں، اس وقت تک پہلا شوہر اس کے ساتھ ہمبستری نہیں کرسکتا۔ اگر پہلا شوہر اب سائلہ کو رکھنے پر راضی نہ ہو تو اس سے طلاق یا باہم رضامندی سے خلع لے کر عدت </span><span dir=""RTL"">(تین ماہواریاں) </span><span dir=""RTL"">گزرنے کے بعد سائلہ دوسری جگہ شادی کرسکتی ہے۔ اس </span><span dir=""RTL"">(پہلے شوہر کے طلاق یا خلع دینے اور عدت گزرنے کی)</span><span dir=""RTL""> صورت میں سائلہ اِس شخص </span><span dir=""RTL"">(جس سے اس نے دوسرا نکاح کیا تھا) </span><span dir=""RTL"">سے بھی دوبارہ نئے مہر پر دو گواہوں کی موجودگی میں نکاح کرسکتی ہے۔     </span></p>",6343,jameya-tur-rasheed,طلاق کے احکام,خلع اور اس کے احکام
2021-11-24,https://almuftionline.com/2021/11/24/6342/,سیدہ لڑکی کا غیر سید لڑکے سے نکاح جائز ہے یا نہیں؟,<p> کیا فرماتے ہیں علمائے کرام اس مسئلہ کے بارے میں کہ ایک ترمذی سیدہ لڑکی کا غیر سید لڑکے کے ساتھ نکاح جائز ہے یا نہیں؟ دونوں عجمی اور پٹھان ہیں۔ وہ لڑکا مالداری وغیرہ میں لڑکی کے ساتھ برابر ہے، پوچھنا یہ ہے کہ چونکہ لڑکی سیدہ ہے تو اس کا نکاح غیر سید سے درست ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ شریعت نے نکاح میں ""کفائت"" یعنی لڑکے کا نسب، دینداری، پیشہ اور مالداری میں لڑکی کے ہم پلہ ہونے کا اعتبار کیا ہے؛ لیکن اسے ایسا شرط قرار نہیں دیا جس کے بغیر نکاح جائز ہی نہ ہو، بلکہ یہ لڑکی اور اس کے اولیاء کا حق ہے۔ لہٰذا لڑکی اپنے اولیاء کی رضامندی کے بغیر غیر کفؤ میں نکاح نہیں کرسکتی، لیکن اگر لڑکی اور اس کے اولیاء کو کوئی اعتراض نہ ہو تو پھر ایسا نکاح درست ہے۔   </p><p>صورتِ مسئولہ میں غیر سید لڑکا نسب کے اعتبار سے سید لڑکی کا کفؤ نہیں ہے۔ تاہم اگر لڑکی اور اس کے اولیاء اس غیر سید لڑکے کے ساتھ نکاح پر راضی ہوں تو ان کا نکاح بلا شبہہ جائز ہے۔</p>",6342,jameya-tur-rasheed,نکاح کا بیان,ولی اور کفاء ت ) برابری (کا بیان
2021-11-24,https://almuftionline.com/2021/11/24/5888/,نماز میں سورت بھولنے سے سجدۂ سہوکاحکم,<p>چار رکعت سنت میں تیسری رکعت میں سورۂ فاتحہ کے بعد سورت پڑھنا بھول جائے تو سجدۂ سہو سے نماز ادا ہوجائے گی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>فرض نماز کے تیسری اور چوتھی رکعت کے علاوہ باقی تمام نمازوں کی ہر رکعت میں سورہ فاتحہ کے ساتھ سورت ملانا یا ایک بڑی آیت  یا تین مختصر آیتیں ملانا واجب ہے ،اگر بھولے سے سورت رہ جائےتو سجدۂ سہو واجب ہے، سجدۂ سہوکرلینے سے  نماز ادا ہوجاتی ہے۔</p>",5888,jameya-tur-rasheed,نماز کا بیان,سجدہ سہو کابیان
