issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-07-11,https://almuftionline.com/2024/07/11/13312/,مقتدی کا امام  کی تنخواہ کیلئے جمع ہونے والارقم ادانہ کرنے کی صورت میں اس کی نماز  حکم,<p>اگر مقتدی صاحب ثروت ہو پنج وقت نمازوں کا اہتمام کرنے والا بھی ہو مسجد کی کمیٹی کا رکن بھی ہو امام کے لیے مقرر کردہ تنخواہ میں سے جو اس کے  ذمہ میں آتی ہے جیسا کہ دیگر حاضرین کے مثلا پانچ پانچ سو روپیہ ہر ماہ ادا کرنا امام کی تنخواہ کے لیے تو کیا اس پر یہ ادا کرنا لازم ہے ؟اگر ادا نہ کرے تو کیا اس سے اس کی نمازوں پر کوئی اثر پڑے گا ؟ برائے مہربانی مفصل جواب عنایت فرما ئیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے  کہ امام اور مقتدیوں کے درمیان  جو عقد ہوتا ہے  وه اجارے  کا ہوتا ہے ۔  لہذا ہر مقتدی کے ذمہ جتنے  روپے رکھے گئے ہیں ان کا ادا کرنا واجب ہوتا ہے ۔ اگر کوئی مقتدی یہ روپے ادا نہیں کرتا  تو اس کی وجہ سے وہ گنہگار ہو گا ۔ جہاں تک اس کی  نماز کا حکم ہے  تو تنخواہ نہ دینے کی وجہ سے اس کی نماز پر کوئی اثر نہیں پڑے گا۔</p><h6 class=""has-text-align-right"">حوالہ جات</h6><h5><h5><strong>صحيح البخاري (3/ 94):</strong></h5>
<h5>حدثنا محمد بن يوسف، حدثنا سفيان، عن ابن ذكوان، عن الأعرج، عن أبي هريرة رضي الله عنه، عن النبي صلى الله عليه وسلم قال: «مطل الغني ظلم، ومن أتبع على ملي فليتبع»</h5>
<h5><strong>سنن ابن ماجه (2/ 817):</strong></h5>
<h5>حدثنا العباس بن الوليد الدمشقي قال: حدثنا وهب بن سعيد بن عطية السلمي قال: حدثنا عبد الرحمن بن زيد بن أسلم، عن أبيه، عن عبد الله بن عمر، قال: قال رسول الله صلى الله عليه وسلم: «أعطوا الأجير أجره، قبل أن يجف عرقه».</h5>
<h5><strong>مصنف ابن أبي شيبة (4/ 489):</strong></h5>
<h5>حدثنا أبو بكر قال: حدثنا وكيع، قال: حدثنا سفيان، عن عبد الله بن ذكوان أبي الزناد، عن عبد الرحمن بن هرمز الأعرج، عن أبي هريرة، قال: قال رسول الله صلى الله عليه وسلم: «مطل الغني ظلم، ومن أحيل على مليء فليحتل».</h5>
<h5><strong><span dir=""RTL"">:</span></strong><strong> (1/562) </strong><strong><span dir=""RTL"">حاشية ابن عابدين</span></strong></h5>
<h5><span dir=""LTR"">""</span>على أنَّ المُفتَى به : مذهب المتأخِّرين، من جواز الاستئجار على تعليم القرآن، والإمامة، والأذان؛ للضرورة<span dir=""LTR"">""</span></h5>
<h5><strong>الدر المختار وحاشية ابن عابدين (رد المحتار)</strong><strong><span dir=""LTR""> (6/ 69)</span></strong><strong>:</strong></h5>
<h5>(وَالثَّانِي) وَهُوَ الْأَجِيرُ (الْخَاصُّ) وَيُسَمَّى أَجِيرَ وَحْدٍ (وَهُوَ مَنْ يَعْمَلُ لِوَاحِدٍ عَمَلًا مُؤَقَّتًا بِالتَّخْصِيصِ وَيَسْتَحِقُّ الْأَجْرَ بِتَسْلِيمِ نَفْسِهِ فِي الْمُدَّةِ وَإِنْ لَمْ يَعْمَلْ كَمَنْ اُسْتُؤْجِرَ شَهْرًا لِلْخِدْمَةِ أَوْ) شَهْرًا (لِرَعْيِ الْغَنَمِ) الْمُسَمَّى بِأَجْرٍ مُسَمًّى .</h5>
</h5><p>عطاء الر حمٰن</p><p>دارالافتاءجامعۃالرشید ،کراچی</p><p><span dir=""LTR"">02</span>/محرم الحرام/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عطاء الرحمن بن یوسف خان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13312,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2024-07-11,https://almuftionline.com/2024/07/11/13747/,ضروری سرٹیفکیٹ کے بغیر ٹیوشن پڑھا کر پیسے کمانا,"<p>         میں ایک یونیورسٹی کا طالب علم ہوں اور حال ہی میں میں نے پریپلائی (<span dir=""LTR"">Preply</span>) نامی  پلیٹ فارم پر آن لائن ٹیوشننگ کا آغاز کیا ہے۔  پروفائل بنانے کے لیے مجھے کچھ سرٹیفکیٹس کی ضرورت تھی، جو اس وقت میرے پاس نہیں تھے، تومیں نے ایک ویب سائٹ پر ایک کورس لیا اور ایک  ڈپلومہ کا نمونہ  حاصل کیا، جسے میں نے ایڈیٹ کرکے اپنا پروفائل بنانے کے لیے استعمال کیا۔ تاہم یہ ڈپلومہ  مفت نہیں تھا اور اس وقت میرے پاس اس کی ادائیگی کے لیے کافی رقم نہیں تھی۔ بعد میں جب میں نے ٹیوشننگ کے ذریعے کچھ پیسے کمائے، تو میں نے اصل سرٹیفکیٹ خرید لیا۔ اب مجھے یہ فکر ہے کہ جو کچھ میں نے کیا (جعلی سرٹیفکیٹ بناکر ٹیوشن پڑھایا)،وہ اخلاقی طور پر درست تھا یا نہیں؟ کیا مجھے وہ رقم عطیہ کر دینی چاہیے، جو میں نے سرٹیفکیٹ خریدنے سے پہلے کمائی تھی اور نئے سرے سے شروعات کرنی چاہیے؟ یا میرا ابتدائی عمل کوئی بڑی بات نہیں تھی؟ براہ کرم میرے شکوک کو دور کرنے میں میری مدد کریں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر مذکورہ  پلیٹ فارم پر ضروری اور مخصوص سرٹیفکیٹ کے بغیرٹیوشن  پڑھانے کی اجازت نہ ہو، تو دوسرے ذرائع سےمحض  ڈپلومہ کا نمونہ حاصل    کرکے  اس پر اپنے کوائف لکھ کر پروفائل بنانا اور پھر اسی پروفائل سے پڑھاکر کمانا ، شرعا دھوکہ دہی  اور جعل سازی ہے، اس سے بہرصورت بچنا ضروری ہے، لیکن اس کے باوجود اگرآپ میں  مذکورہ پلیٹ فارم کے معیار کے مطابق مطلوبہ صلاحیت  اور اہلیت تھی اورآپ نے دیانتداری سے اپنا کام بھی سرانجام دیا تھا، تو  ایسی صورت میں اب تک ٹیوشن پڑھانے کے نتیجے میں جتنی کمائی کی ہے، اس کا لینا آپ کے لیے جائز ہے، حرام نہیں ، اس لیے کہ یہ اجرت کام کے بدلے میں ملی ہے، البتہ جعل سازی اور غلط بیانی کا گنا ہ ہوا ، جس پر استغفار کریں ۔</p><h6 class=""has-text-align-right"">حوالہ جات</h6><h5><h5>        <strong>رد المحتار"" (3/ 156):</strong></h5>
<h5>""والأجرة إنما تكون في مقابلة العمل""</h5>
<h5><strong>      الاختيار لتعليل المختار (2/ 55):</strong></h5>
<h5>والأجرة تستحق باستيفاء المعقود عليه، أو باشتراط التعجيل أو بتعجيلها، وإذا تسلم العين المستأجرة فعليه الأجرة وإن لم ينتفع بها..... فإذا استوفى المعقود عليه استحق الأجرة عملا بالمساواة، وإذا اشترط التعجيل أو عجلها فقد رضي بإسقاط حقه في التأجيل فيسقط.</h5>
<h5><strong>تبيين الحقائق شرح كنز الدقائق وحاشية الشلبي (5/ 106):</strong></h5>
<h5>قال - رحمه الله - (والأجرة لا تملك بالعقد بل بالتعجيل أو بشرطه أو بالاستيفاء أو بالتمكن منه).....قال في الهداية الأجرة لا تجب بالعقد وتستحق بإحدى معان ثلاث إما بشرط التعجيل أو بالتعجيل من غير شرط أو <strong>باستيفاء المعقود عليه </strong>اهـ.</h5>
</h5><p>صفی اللہ</p><p>دارالافتاء جامعۃ الرشید،کراچی</p><p><span dir=""LTR"">04</span>/محرم الحرام /<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>صفی اللہ بن رحمت اللہ</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",13747,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2024-07-11,https://almuftionline.com/2024/07/11/13410/,فاریکس ٹریڈنگ کرنے اور سیکھنے  ، فنڈڈ اکاونٹ ، سگنل پرووائیڈنگ ، کسٹمر لانے اور  فاریکس ٹریڈنگ سکھانےپر اجرت لینے کا حکم,"<p><strong>سوال  نمبر 1. </strong></p><p> فاریکس ٹریڈنگ ایک  ڈیجیٹل سسٹم ہے  ۔سننے میں آ یا ہے کہ شریعت میں کاروبار یا بیع دو فریقین کےآپس کے  لین دین کو کہتے ہیں، اس میں  بیچتے وقت بائع کا مبیع پرقبضہ ہونا ضروری ہے اور بیع منعقد ہونے کے بعد اسے آگے فروخت کرنے سے پہلے    مشتری کا مبیع پر  قبضہ ہونا ضروری ہے۔ تو اب فاریکس ٹریڈنگ میں قبضہ کی صورت کیا ہوگی  ؟مطلب ہم یہاں بیٹھے ہیں اور یو ایس اے ، یو کے ، آسٹریلیا اور نیوزی لینڈ میں ہم کام  کر رہے ہیں،  تو اب ایک بات تو بڑی واضح ہے کہ کچھ چیزیں ایسی ہیں جو کنفرم ہیں کہ یہ حرام ہے اور کچھ مشکوک ہیں کہ  اس میں حرام ہو سکتا ہے، مثال کے طور پر کسی کمپنی کا  کوئی شیئر ہے، جیسے <span dir=""LTR"">USA</span> کا <span dir=""LTR"">SNP 500</span> ہے ، <span dir=""LTR"">US 30</span> ہے ۔ اب ان کمپنیوں کی تفصیلات ہمیں نہیں پتا  کہ اس میں سے کوئی شراب والی ہے، حرام والی ہے ،حلال والی ہے ۔ اس لیے ہم ان کی طرف  تو جاتے ہی نہیں،  صرف اور صرف ان پر جاتے ہیں  جن کا ہمیں پتہ ہے، مثلا کموڈٹیز اور کرنسیز ہیں، جن کا ہمیں پتہ ہے کہ کموڈٹیز میں گولڈ تو گولڈ ہے،  سلور تو سلور ہے اور کاپر تو کاپر ہے اور اسی طرح ویجیٹیبل میں جائیں تو سویابین تو سویابین ہے، تو جن چیزوں کا ہمیں پتاہے کہ ہم کیا ٹریڈ کر رہے ہیں، یہ بھی ہمیں پتا ہے اور اسی طرح کرنسی کا پتاہے کہ یہ یورو ہے ،یہ پاؤنڈ ہے، یہ جاپانی ین ہے،  یہ سعودی ریال ہے ،یہ یو اے ای درہم ہے تو کرنسیز کا کام کرتے ہیں۔  ایک کام جس کے حلا ل و حرام ہونے کا ہمیں نہیں پتا،اس کو ہم کرتے ہی نہیں، اس لئے ان کے بارے میں سوال ہی نہیں لیکن  جن کا پتہ ہے صرف ان کے بارے میں پوچھنا چاہ رہے ہیں کہ گولڈبنانے والی   کمپنی کوئی اور ہوتی ہے ،مائننگ والے کمپنی کوئی اور ہوتی ہے  ،ان کمپنیز کے ساتھ بروکر کا ایگریمنٹ ہوتا ہے، ان کے ساتھ فیوچر کنٹریکٹ ہوتے ہیں  ، مثلا جون تک یہ کنٹریکٹ ہے اور اس کے بعد یہ ختم ہو جائے گا  تو ہمارا بروکر ہمارے قبضہ کا و کیل بن سکتا ہے ؟ کیونکہ ظاہر ہے اگر ہم یہاں سے ٹریڈ کر رہے ہیں تو اتنے دور سے اگر ہم اس کی کچھ پرافٹ کماتے بھی ہیں اور پرافٹ کی اماؤنٹ بھی اتنی نہیں ہوتی مثلا  200 ڈالر، 500 ڈالر پہ ہم شروع کرتے ہیں اور اس میں سے ہمیں 100 ڈالر بچا تو اگر وہ گولڈ ہم منگواتے ہیں یا وہ چیز فزیکلی منگواتے ہیں تو جو کمائی ہم نے کی ہے، وہ اخراجات کی شکل میں چلی جاتی ہے تو پھر اس میں بروکر کے ذریعے ہم کام کر لیتے ہیں تو وہ وہاں سے ہمیں چیز کے بدلے میں پیسے دے دے گا تو کیا یہ جائز ہے ؟</p><p><strong>سوال نمبر 2. </strong></p><p> فاریکس ٹریڈنگ کو ہم یہاں سے بیٹھ کے اس پر کام کرتے ہیں آرڈرز دیتے ہیں ،فاریکس کے بہت سارے پلیٹ فارم ہیں ۔یو ایس اے اور یورپ کی مارکیٹ کے اندرجو  کمپنیز  ہیں، وہ ہم سے ٹیسٹ لیتی ہیں کہ آپ ہمارے ساتھ کام کریں مگر کا  م فاریکس کا ہی ہوتا ہے ، اس میں بھی طریقہ کار وہی ہے جس پر  اوپر بات ہو گئی کہ ہم جن چیزوں پر کام کرنا چاہتے ہیں، انہیں پر کرتے ہیں، ان کی طرف سے پابندی نہیں ہے کہ ہم کس  پر کام کریں، وہ کہتے ہیں ہمیں پیسہ کما کر دیں ۔وہ ہم سے فیس لیتی ہیں اور اپنا   ڈیمو اکاؤنٹ ہمیں دے دیتی ہیں، اس ڈیمو اکاؤنٹ کے اوپر ہم سے وہ امتحان لیتے ہیں ،اس کے دو ٹیسٹ ہیں، ان دونوں  ٹیسٹس  کو پاس کرنا ہوتا ہے اور ان کی باقاعدگی سے فیس ہوتی ہے ، جب دونوں ٹیسٹس ہم  پاس کر لیتے ہیں تو وہ  ہمیں  لائیو اکاؤنٹ دے دیتےہیں ۔اس لائیو اکاؤنٹ کے اندر یہ ہے کہ ایک پرسنٹیج وہ ہمارے ساتھ رکھ لیتےہیں کہ اتنا پرسنٹ تمہیں ملے گا اور اتنا پرسنٹ ہم تم سے لیں گے ماہانہ یا ہفتہ وار یا  جو بھی ایک ایگریمنٹ ہے اس کے ذریعے۔ اب اس میں انویسٹمنٹ ہماری نہیں ہے، البتہ  فاریکس ٹریڈنگ کا امتحان پاس کر کے اس کو  ہم لے لیں تو کیا یہ جائز ہے؟ اس کو فنڈڈ اکاؤنٹ کہتے ہیں انٹرنیشنل جو کمپنیاں ہیں ،وہ  اس طرح سے کام کرتی ہیں۔</p><p><strong>سوال نمبر 3. </strong></p><p>ہم نے یہ کام  لاکھوں روپے خرچ کر کے سیکھ لیا اور ان ڈالر میں انویسٹمنٹ کر کے سیکھ لیا اور ابھی اس لیول پرہم چلے گئے کہ الحمدللہ ثم الحمدللہ اب ہم اپنے کمائی کے وقت میں آگئے ہیں، اب ہم سگنل پرووائڈ کرنا چاہتے ہیں اسی فاریکس ٹریڈنگ کا ، مثال کے طور پر گولڈ ہے، تو ہمارے تجربہ  کے مطابق اور فنڈامینٹل جو نیوز ہیں انٹرنیشنل جو گولڈ کے گولڈ کو اوپر نیچے لے کر جاتی ہیں، ان کی بھی ایجوکیشن ہم نے حاصل کر لی تو انٹرنیشنل علم حاصل کرنے کے بعد ہمیں یہ ائیڈیا ہوتا ہے کہ آج  یا اس ہفتے میں گولڈ کس طرف جا رہا ہے، سیلنگ میں جائے گا یا بائنگ میں جائے گا؟ تو اس کو ہم شیئر کرتے ہیں، اس کو ہم سگنل پرووائیڈنگ کہیں گے ۔تو لوگ ہم سے کہتے ہیں کہ آپ ہم سے پیسے لے لیں جو بھی فیس لینی ہے  اور ہمیں یہ سروسز مہیا کریں تو  وہ  لوگ نان مسلم بھی ہو سکتے ہیں ،مسلم بھی ہو سکتے ہیں، لیکن میرا سوال صرف یہ ہے کہ کیا ہم سگنل پرووائیڈنگ کر کے اس پر طے شدہ فیس لےسکتے ہیں؟</p><p><strong>سوال نمبر 4. </strong></p><p> انٹرنیشنل  فاریکس  یورپین ممالک کے اندر زیادہ ہے اور  انہوں نے (مائننگ کمپنیوں نے) یا جو بھی کمپنیز ہیں،  وہ کلائنٹ کو ڈھونڈتے ہیں، وہ کہتے ہیں کہ ہمیں کلائنٹس ملے اور وہ اس کلائنٹ کو ڈھونڈنے کے لیے  وہ  آپ کو موقع دیتے ہیں کہ اگر کوئی اچھا ایکسپیرینس فار یکس کو جاننے والا بندہ ہو تو ہمارے ساتھ پارٹنر شپ کر لے۔   پارٹنرشپ کے لیے پھر ان کا ایک معیا رہے جس پہ اترنا پڑتا ہے وہ ایسے ہر آدمی کو نہیں دیتے۔ اب اس میں مثال کے طور پر  جو معیاران کا ہے ،اس پر  ہم اتر جاتے ہیں  ، مثلاوہ یہ  پوچھتے ہیں  کہ آپ کا ایکسپیرینس کیا ہے ؟ اس کے بارے میں آپ کیا جانتے ہیں ؟ جب یوں ہو جائے تو کیا ہوتا ہے؟ جب یوں ہو جائے تو کیا ہوتا ہے؟ یا کوئی ہمارا سوشل میڈیا پیج ہو یا  کوئی سوشل میڈیا لنک ہو یا کوئی ڈگری ہو  تو وہ پھر ہم سے مانگتے ہیں ہم ان سے شیئر کرتے ہیں کہ یہ ہمارا ایکسپیرینس ہے  ۔ ان کو دیکھ کر وہ ہماری پاڑٹنر شپ کو قبول یا مسترد کرتے ہیں ۔پارٹنرشپ یہ ہے  کہ وہ یہ کہتا ہے کہ آپ کو ہم ایک لنک جنریٹ کرتے ہیں، آپ ہمارے اس لنک کے ذریعے اپنے کسٹمر ہمیں لا کر دیں تو جتنے کسٹمر  ہمارے لنک کے ذریعے  جائیں گے، اس کے اندر وہ اکاؤنٹ اوپن کریں گے اور وہ جو ٹریڈنگ کریں گے بھلے وہ کیا کریں۔ ہمیں نہیں پتہ ہوتا ہے کہ وہ کیا ٹریڈ کر رہے ہیں۔ اب اس کے اوپر جو ٹریڈنگ ہو رہی ہے اس ٹریڈنگ کے اندر ہماری جو پرسنٹیج رکھتے ہیں وہ ہمیں مل رہا  ہے جس کو آپ کمیشن بیس کہیں۔اس کے بارے میں بھی جاننا چاہ رہے تھے کہ کیا یہ  حلال ہے ؟</p><p><strong>سوال نمبر 5. </strong></p><p>کیا اس کام کو سیکھنا اور پھر آگے لوگوں کو سکھانا جائز ہے ؟ جیسا کہ میرے بہت سارے جاننے والے لوگ ہیں جو کہ مجھ سے یہ کام سیکھنا چاہ رہے ہیں اور میں سکھانے کی فیس بھی لینا چاہ رہا ہوں اور وہ لوگ دینے کے لیے بھی تیار ہیں۔ تو کیا یہ  کام  کسی کو سکھا کر اس کے پیسے لینا جائز ہے؟ اور ظاہر سی بات ہے ہم سکھانے میں بھی صرف حلال کمیوٖڈٹیز کے اوپر جو گرافس بنتے ہیں یا  جو دوسری  ضروری چیزیں ہیں، وہ سکھاتے ہیں ۔ کیا اس کام کا سیکھنا یا سکھانا جائز ہے ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آن لائن فاریکس ٹریڈنگ  کا اصولی جواب یہ ہے کہ  کمیوڈیٹز اور کرنسیز میں آن لائن فاریکس ٹریڈنگ درج ذیل شرائط کےساتھ جائز ہے :</p><p>1.        فاریکس ٹریڈنگ  کی  کمپنی    متعلقہ ملک کے مجاز  اور نگران  ادارے کےپاس رجسٹرڈ ہو ۔واضح رہے کہ یہ بات اس ملک میں شرط ہوگی ،جس میں اس کا رجسٹرڈہونا قانونا لازمی ہو،  بصورت دیگر  فراڈ سے بچنے کےلیے  اس کا اہتمام کرنا چاہیے، لازمی نہیں۔</p><p>2.       اس کی لین دین حقیقی ہو ، صرف اکاونٹ میں ظاہر نہ کی  جاتی ہو ۔</p><p>3.       اسے  بیچنے والا اس کا حقیقتا مالک   ہو اور  بیچنے سے پہلے اس پر قبضہ بھی کیا ہو ۔</p><p>4.        ایک ملک کی کرنسیز اور سونے  کا لین دین کرنے میں یہ بھی شرط ہےکہ عقد کی مجلس میں ہی کسی ایک کرنسی پر حقیقتا یا حکما  قبضہ کر لیا جائے۔</p><p>5.        بیع فوری ہو ، فیوچر  یا  فارورڈسیل نہ ہو۔</p><p> ہماری معلومات کےمطابق فاریکس ٹریڈنگ کےموجودہ ماڈل میں ان شرائط  کا عملا خیال نہیں رکھا جاتا ،اس لیے  اس سے احتراز لازم اور اس پر کام کرنا ناجائز  ہے ، لہذا فنڈڈ اکاؤنٹ ، سگنل پروائیڈنگ ، کسٹمر لانے اور  دوسروں کو سکھانےپر اجرت لینا بھی ناجائز ہے۔</p><h6 class=""has-text-align-right"">حوالہ جات</h6><h5><h5><strong>القرآن الکریم (النساء :</strong><strong><span dir=""LTR"">(59</span></strong><strong>:</strong></h5>
<h5>یٰۤاَیُّهَا الَّذِیْنَ اٰمَنُوْۤا اَطِیْعُوا اللّٰهَ وَ اَطِیْعُوا الرَّسُوْلَ وَ اُولِی الْاَمْرِ مِنْكُمْۚ-فَاِنْ تَنَازَعْتُمْ فِیْ شَیْءٍ فَرُدُّوْهُ اِلَى اللّٰهِ وَ الرَّسُوْلِ اِنْ كُنْتُمْ تُؤْمِنُوْنَ بِاللّٰهِ وَ الْیَوْمِ الْاٰخِرِؕ-ذٰلِكَ خَیْرٌ وَّ اَحْسَنُ تَاْوِیْلًا۔</h5>
<h5><strong>الدر المختار وحاشية ابن عابدين (رد المحتار) (4/ 505):</strong></h5>
<h5> وشرط المعقود عليه ستة: كونه موجودا مالا متقوما مملوكا في نفسه، وكون الملك للبائع فيما يبيعه لنفسه، وكونه مقدور التسليم فلم ينعقد بيع المعدوم وما له خطر العدم.</h5>
<h5><strong>الدر المختار (5/ 179):</strong></h5>
<h5> ( باع فلوسا بمثلها أو بدراهم أو بدنانير فإن نقد أحدهما جاز ) وإن تفرقا بلا قبض أحدهما لم يجز لما مر.</h5>
<h5><strong>الدر المختار وحاشية ابن عابدين (رد المحتار) (5/ 256):</strong></h5>
<h5>(وما لا تصح) إضافته (إلى المستقبل) عشرة (البيع، وإجازته، وفسخه، والقسمة والشركة والهبة والنكاح والرجعة والصلح عن مال والإبراء عن الدين) لأنها تمليكات للحال فلا تضاف للاستقبال كما لا تعلق بالشرط لما فيه من القمار.</h5>
<h5><strong>الدر المختار وحاشية ابن عابدين (رد المحتار) (4/ 561):</strong></h5>
<h5><span dir=""RTL"">ثم التسليم يكون بالتخلية على وجه يتمكن من القبض بلا مانع ولا حائل. وشرط في الأجناس شرطا ثالثا وهو أن يقول: خليت بينك وبين المبيع فلو لم يقله أو كان بعيدا لم يصر قابضا والناس عنه غافلون، فإنهم يشترون قرية ويقرون بالتسليم والقبض، وهو لا يصح به القبض على الصحيح وكذا الهبة والصدقة.</span></h5>
</h5><p>    نعمت اللہ</p><p>دارالافتاء جامعہ الرشید،کراچی</p><p><span dir=""LTR"">04   </span>/محرم/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13410,jameya-tur-rasheed,خرید و فروخت کے احکام,بیع صرف سونے چاندی اور کرنسی نوٹوں کی خریدوفروخت کا بیان
2024-07-11,https://almuftionline.com/2024/07/11/13415/,المیزان  انویسٹمنٹ         (Al Meezan Investment )  میں سرمایہ کاری کرنے کا حکم,"<p> <span dir=""LTR"">A</span><span dir=""LTR"">l Meezan Investment</span> میں پیسے انویسٹ کرنا جائز ہے یا نہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ہماری معلومات کےمطابق  المیزان انویسٹمنٹ مستند مفتیان کرام کی نگرانی میں چل رہا ہے، اس لیے اس میں پیسےانویسٹ  کرنا جائز  ہے۔</p><h6 class=""has-text-align-right"">حوالہ جات</h6><h5><h5>....</h5>
</h5><p>    نعمت اللہ</p><p>دارالافتاء جامعہ الرشید،کراچی</p><p><span dir=""LTR"">04   </span>/محرم/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",13415,jameya-tur-rasheed,سود اور جوے کے مسائل,مختلف بینکوں اور جدید مالیاتی اداروں کے سود  سے متعلق مسائل کا بیان
2024-07-11,https://almuftionline.com/2024/07/11/13427/,بیوی کو سونا دینے کے بعد اس کی رضامندی کے بغیر واپس لینا,<p>ایک شخص نے کسی سے رشتہ مانگا تو انہوں نے یہ شرط لگائی کہ اگر آپ ہماری بیٹی کو سات تولہ سونا اور ایک لاکھ پچیس ہزار روپے کا گھر کا سامان خرید کر دوگے تو آپ ہماری بیٹی سے شادی کر سکتے ہیں۔ اس نے یہ شرط منظور کرلی اور یہ سب کچھ خریدا۔ جب شادی ہوئی تو شادی کے دوسرے دن شوہر نے اپنی بیوی سے کہا کہ اپنا سونا لے آئیں؛ تاکہ بیچ دوں۔ بیوی نے انکار کیا، شوہر نے بیوی کی رضامندی کے بغیر سونا لے لیا اور بیچ کر اپنا وہ قرض ادا کیا جو یہ سونا لینے کے لیے اس نے لیا تھا۔</p><p>سوال یہ ہے کہ اس طرح بیوی کی رضامندی کے بغیر سونا لینا جائز ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں لڑکی والوں نے لڑکی کو جتنا سونا دینے کی شرط لگائی تھی (بطورِ مہر ہو یا بطورِ ہبہ) اور لڑکے نے اس کو مان کر اتنا سونا لڑکی کو دیدیا تھا اور اس سے نکاح کرلیا تھا تو وہ سونا لڑکی کی ملکیت میں داخل ہوگیا تھا، شادی کے بعد لڑکے کا اس کی دلی رضامندی کے بغیر اس سے یہ سونا واپس لینا اور بیچنا جائز نہیں، سخت حرام اور ناجائز تھا، اب اس پر لازم ہے کہ جلد از جلد اتنا ہی سونا دوبارہ بنا کر اپنی بیوی کو دیدے، اس کے ساتھ ساتھ اس سے معافی مانگے اور اللہ تعالیٰ کے سامنے بھی گڑ گڑا کر توبہ و استغفار کرے اور آئندہ ایسا کام نہ کرنے کا پکا عزم کرے۔ واضح رہے کہ صرف زبانی معافی مانگنا کافی نہیں، زبانی معافی مانگنا تب ہی معتبر ہوگا جب دوبارہ سونا بنا کر بیوی کے حوالے کردے۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       4/محرم الحرام/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13427,jameya-tur-rasheed,نکاح کا بیان,جہیز،مہر اور گھریلو سامان کا بیان
2024-07-10,https://almuftionline.com/2024/07/10/13315/,اسلام ون (IslamOne)ایپ استعمال کرنے کا حکم,<p>اسلام ون اپپ کیسا ہے؟</p><p><strong>تنقیح</strong>:سائل نے کال پر وضاحت کی کہ موبائل میں ایک ایپ ہے جس کا نام اسلام ون ایپ ہے اس میں قرآن کریم  کے ترجمے  اور احادیث  موجود ہیں کیاان کو پڑھنا  اور ا ن سے استفادہ لینادرست ہے یا نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ہمار ی معلومات کے مطابق اسلام ون ایپ میں درجہ ذیل فیچرموجود ہیں۔</p><p><span dir=""LTR"">1</span>۔اذکار:اس میں صبح و شام کے مسنون اذکار،روزمرہ کی سنتیں،قرآنی دعائیں اور درود وسلام وغیرہ موجود ہیں،ان سب کو دیکھنے کےبعد ہمیں ان میں کوئی شرعی مانع نظر نہیں آئی،بلکہ ان میں اکثر اذکار قرآن و سنت سے لی گئی ہیں جن کا حوالہ بھی نیچھے دیاہوتاہے۔</p><p><span dir=""LTR"">2</span>۔حدیث:احادیث کی کتابوں میں سے صحاح ستہ کے ساتھ  ساتھ بیس کتابیں بمعہ اردو    وانگلش ترجمہ کے ساتھ موجود ہیں ،ہماری تحقیق کے مطابق اس میں کسی قسم کی کوئی صریح غلطی موجود نہیں ہے۔</p><p><span dir=""LTR"">3</span>۔ قرآن الکریم:قرآن کریم تین ترجموں کے ساتھ موجودہے ،پہلاترجمہ مولانا فتح محمد جالندہری صاحب،دوسراترجمہ مولانا سید ابو الاعلی مودودی صاحب اور تیسرا ترجمہ مفتی تقی عثمانی صاحب حفظہم اللہ کی ہیں،لہذا پہلے اور تیسرے ترجمے میں   ہماری معلومات کے مطابق کوئی صریح غلطی موجود نہیں ہے،البتہ مودودی صاحب کی تحریروں اور کتابوں میں بے شمار باتیں اہلِ حق کے مسلک کے خلاف موجود ہیں،لہذا عوام ان کی تحریروں کے پڑھنے سے اجتناب کریں۔</p><p><span dir=""LTR"">4</span>۔سیرت:سیرت میں حضور اکرم ﷺ کے ساتھ <span dir=""LTR"">33</span>دیگر اصحا ب رسول رضی اللہ عنہم کی سیرت موجود ہے، سیرت نبی ﷺپر  عبداللہ فارانی صاحب  کی کتاب"" سیرت النبی ﷺقدم بہ قدم  ""اور سیرت صحابہ پر مولانا خلیق احمد کی کتاب""  اصحاب الرسولﷺ   "" کا سرسری مطالعہ کے بعد ان میں کسی قسم کی کوئی نقص نہیں ملا۔</p><p><span dir=""LTR"">5</span>۔دینیات:دینیات میں مولانا سید ابوالاعلی مودودی صاحب کی کتاب دینیات موجودہے جس میں اسلام ،ایمان اور اطاعت ،نبوت ،ایمان مفصل ،عبادات  اور دین و شریعت کے بارے لکھاہے،اس تحریر سے  بھی وہی اوپر والی تفصیل کے مطابق  پرہیز کریں۔</p><p><span dir=""LTR"">6</span>۔فقہ:فقہ میں مولانا سید زوار حسین شاہ صاحب کی تصنیف زبدۃ الفقہ موجود ہے،اس میں ہماری معلومات کے مطابق  کسی قسم کی کوئی صریح غلطی موجود نہیں ہے۔</p><p><span dir=""LTR"">7</span>۔تاریخ:تاریخ میں مولانا اکبر شاہ نجیب آبادی کی کتاب تاریخِ اسلام موجود ہے جوکہ  اردو میں تاریخ پر لکھی گئی کتابوں میں سے ایک بہترین کتاب ہے۔</p><p><span dir=""LTR"">8</span>۔صحابہ:اس میں مولانامحمد یوسف کاندھلوی صاحب کی کتاب حیاۃالصحابہ رضی اللہ عنھم موجود ہے جوکہ ایک مستند کتاب ہے۔</p><p><span dir=""LTR"">9 </span>۔شعرو شاعری:اس میں ڈاکٹر علامہ محمد اقبال کی کتاب مجموعہ کلام موجود ہے جوکہ اردو اشعار میں ایک مقام رکھتی ہے۔</p><p>اس کے علاوہ   نماز کےاوقات اور سمت قبلہ بھی موجود ہے جوکہ ہماری معلومات کے مطابق درست ہےاس میں کوئی صریح غلطی موجود نہیں ہے۔لہذا اس ایپ سے استفادہ کرنے میں کوئی حرج نہیں سوائے  مولانا مودودی صاحب کی تحریروں کے،اس سے عوام کےنظریات گمراہ ہونے کا قوی اندیشہ ہے اس لئے ان کی تحریروں کے پڑھنے سے بچنے کا اہتمام کریں۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>عبدالعلی</p><p>دارالافتا ء جامعۃالرشید،کراچی</p><p><span dir=""LTR"">03</span>/ محرم الحرام/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالعلی بن عبدالمتین</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13315,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2024-07-10,https://almuftionline.com/2024/07/10/13390/,مسجد کا دروازہ بندکرنے کی وجہ سے برآمدہ میں کھڑے نمازیوں کی نماز کا حکم,<p>اگر کسی مسجد میں جماعت کھڑی ہو، اور رش  زیادہ ہونے کی وجہ سے مسجد بھر جائے،  اور کچھ لوگ باہر برآمدےمیں کھڑے ہوں،لیکن مسجد کے ہال کے دروازے بند کر دیے جائیں،  باہر جو لوگ برآمدے میں کھڑے ہیں ،وہ اندر والوں کو نہیں دیکھ سکتے ،صرف آواز سن رہے ہوتے ہیں، تو کیا باہر والوں کی نماز ہو جائے گی کہ نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں مسجد کے ہال کے دروازے بند کر دینے سے برآمدے میں کھڑے نمازیوں کی نماز میں فرق نہیں آتا، بشرطیکہ اتصالِ صفوف ہو۔</p><h6 class=""has-text-align-right"">حوالہ جات</h6><h5><h5>و فناء المسجد لہ حکم المسجد، حتیٰ لو قام فی فناء المسجد و اقتدیٰ بالإمام، صح اقتداءہ و إن لم تکن الصفوف متصلۃ و لا المسجد ملآن۔اھـ(الفتاوی الھندیۃ<span dir=""LTR"">:</span> <span dir=""LTR"">1</span>/ 109)</h5>
</h5><p>محمد ادریس</p><p>دارالافتاء جامعۃ الرشید،کراچی</p><p><span dir=""LTR"">2</span> ٖمحرم الحرام <span dir=""LTR"">1445</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد ادریس بن محمدغیاث</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13390,jameya-tur-rasheed,نماز کا بیان,نماز کےمفسدات و مکروھات کا بیان
2024-07-10,https://almuftionline.com/2024/07/10/13624/,نکاح نامہ میں زمین اور مکان نام لکھنا,<p>نہایت ادب سے شرعی مسئلہ کی معلومات کرنا ہے،میر ہمشیرہ بیوہ ہوگئی ہے ،متوفی کے ہاں اولاد نہیں ہے،بیوہ کے حق مہر میں مبلغ ایک لاکھ روپے نکاح نامہ میں درج ہیں،جو کہ جیولری کی شکل میں ادا ہوچکے ہیں،اور حق مہر کے علاوہ آدھا مکان اور تین کنال زمین بطور تحفہ درج ہے،برائے کرم راہنمائی فرمائیں کہ بیوہ درج بالا پراپرٹی کی شرعی مالک ہے؟متوفی کی نہ کوئی اور بیوی ہے اور نہ کوئی اولاد ،متوفی کے تین بھائی اور بہنوں میں سےدو بھائی وفات پاچکے ہیں،نکاح نامہ کی فوٹوکاپی ساتھ لف ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>1۔اپنی زندگی میں بطور تحفہ بیوی کے نام مکان اور زمین لکھناہبہ ہے،اور ہبہ میں قبضہ ضروری ہے،اس لیے  اگر شوہرنے قبضہ دیا ہے اس طور پر  کہ اس جائیداد سےاپنے تصرفات ختم کرکے ، اس کے تمام حقوق اور سارے متعلقہ امور سے دستبردار ہوکر بیوی کے حوالے کردی ہو تویہ جائیداد بیوی کی ملکیت میں آگئی ہے،اگر قبضہ نہ دیا ہو بلکہ فقط نام کردی ہو یا صرف زبانی بات کی ہوتو پھر یہ جائیداد بیوی کی ملکیت میں نہیں آئی ہے،لہذا وہ میراث کا حصہ بن کر ورثہ کے درمیان اپنے حصص کے مطابق تقسیم ہوگی۔</p><p>واضح رہے کہ درج بالا حکم اس صورت میں ہے کہ یہ مکان اور زمین بطور تحفہ لکھی گئی ہو،جبکہ  نکاح فارم میں مکان اور زمین کو مہر کے عوض میں لکھا گیا ہے، نکاح فارم کی عبارت یوں ہے:۔</p><p>""نمبر16:آیا پورے مہر یا اس کے کسی حصہ کے عوض میں کوئی جائیداد دی گئی ہے ،اگر دی گئی ہے تو اس جائیداد کی صراحت اور اس کی قیمت جو فریقین کے مابین طے پائی ہے۔""</p><p>اس کے جواب میں مکان کا کچھ حصہ اور 3کنال زمین سرکاری ریٹ پر لکھا گیا ہے۔</p><p>اس عبارت سے معلوم ہوتاہے کہ یہ مکان اور زمین بھی مہر کا حصہ ہے،اگر واقعتا ایسا ہی ہے تو پھر بطور مہر یہ مکان اور زمین بیوی کو دینا ضروری ہے،یہ اس کا حق ہے۔</p><p><span dir=""RTL"">2۔شوہر کی میراث میں بیوی کا 25 فیصد حصہ ہے،لہذا اوپر درج مکان اور زمین کے علاوہ بھی اگر شوہر کی میراث ہے  تو اس میں بیوی 25 فیصد کی حقدار ہوگی</span></p><h6 class=""has-text-align-right"">حوالہ جات</h6><h5></h5><p>سید نوید اللہ</p><p>دارالافتاء،جامعۃ الرشید</p><p>03/محرم1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13624,jameya-tur-rasheed,نکاح کا بیان,جہیز،مہر اور گھریلو سامان کا بیان
2024-07-10,https://almuftionline.com/2024/07/10/13512/,قیمت بروقت ادانہ کرنے کی وجہ سے نقصان کاضمان لیاجاسکتاہے یانہیں؟,<p>میرانام جمیل احمد ہے،میں نے ایک پلاٹ طاہرنامی شخص کوفروخت کیا،اس نے مجھے 5لاکھ روپے بیعانہ کے طورپردئیے اورباقی رقم کاکہا6ماہ بعد اداکروں گا،لیکن وقت ایک سال کالکھوارہاہوں ،چھ ماہ کے بعد  میں نے اس سے باقی رقم کامطالبہ کیا تواس نے مجھے کہاعیدکے بعداداکردوں گا،میں نے اپنامکان کرایہ پردیاہواتھاجس سے مجھے16000 روپے کرایہ آرہاتھا،خود میں کرایہ پررہ رہاتھا،میں نے اپنامکان خالی کرالیاتاکہ اس میں رہ سکوں،میں نے مکان اس لئے فروخت کیاتھاتاکہ میں بچوں کو تعلیم دلاسکوں،اس وقت میری ایک بیٹی میڈیکل میں پڑھ رہی تھی،دوسری اورتیسری بچی کوداخلہ لیناتھا،اس کے وقت پرقیمت ادانہ کرنے کی وجہ سے میری دوبچیوں کاداخلہ بھی  اس سال نہیں ہوسکا،اب میں نے ایک بچی کاداخلہ کروایاجس کاداخلہ پچھلے سال 85000میں ہورہاتھا،اس سال دولاکھ میں ہوا،ایک بچی کاداخلہ پھربھی نہیں کراسکا،دسمبر2023 میں یہی پلاٹ خریدنے کے لئے مجھ سے ایک شخص نے رابطہ کیا،میں نے طاہرکوبتایاکہ باقی قیمت اداکردوورنہ میں اس کوفروخت کردوں گا،اس نے پھروقت دیاایک دودن میں اداکردوں گا،اس طرح کرتے کرتے ایک سال سات ماہ کے بعد مجھے 4لاکھ روپے بھیج دئیے،کہااس سے اپنی ضرورت پوری کرلیں ،باقی رقم بھی اسی ہفتہ بھیج دوں گا،میں نے کہامجھے پوری رقم چاہیے،یہ رقم میں آپ کی اپنی پاس امانت رکھتاہوں،میں دوسرے شخص کے ساتھ سوداکرتاہوں اورآپ میرے ساتھ بیٹھیں،میں نے مئی 2024 طاہرکوفون کیاکہ میں کراچی سے ڈی آئی خان آرہاہوں،آپ میرے ساتھ بات چیت کریں ،اس سے میں نے اپنانقصان کاتقاضاکیا ،کیونکہ اس کی وجہ سے میں نے اپنامکان جس کاکرایہ 16000 آرہاتھا خالی کروایا،اس نے نقصان برداشت کرنے سے انکارکردیا،اس شخص سے سوداکینسل کرنے کے بعدجب میں نے دوسرے شخص سے سوداکیاتواس نے مجھے مجبورکیا کہ جورقم مل رہی ہے  اس میں سے مجھے دولاکھ روپے دو،میں نے دولاکھ روپے اس کودیدئیے،باقی تین ماہ بعد قسط آئے گی تواس میں سے طاہرکورقم اداکرنی ہوگی ،اس نے(طاہر) جورقم اداکی تھی توساری رقم واپس کرنے کااسٹام کیا،میں مجبورتھا، میں نے مجبوری میں اس کی ساری رقم کااسٹام کرلیا،سوال یہ ہے کہ کیامجھ پرساری رقم کالوٹاناضروری ہے،مجھے تواپنی رقم ٹوٹ ٹوٹ کرملی جس سے میرانقصان ہوا کیامیں اس نقصان کامطالبہ نہیں  کرسکتا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ  مسئولہ میں زمین کا سودا ہوچکا تھا اور خریدار نے زمین خریدتے وقت کچھ قیمت بطور بیعانہ ادا کردی تھی اور باقی  قیمت  اس کے ذمے  دین (قرض) تھا، اور قرض کے متعلق شریعتِ مطہرہ کا بالکل واضح اصول ہے کہ قرض کی وصولی  میں طے شدہ مدت سے زیادہ عرصہ گزرنے کی بنیاد پر واجب الادا قرض کی مقدار سے زیادہ لینا جائز نہیں ہے، ورنہ سودی لین دین لازم آئے گا، اس  لیے آپ کے  لیے طاہرسے  رقم ایک ساتھ نہ دینے کی وجہ سے اضافی رقم کامطالبہ کرناجائزنہیں،باقی طاہر نے اگر گنجائش کے باوجود ٹال مٹول سے کام لیا، یا اس کا مقصد آپ کو نقصان پہنچانا تھا تو اس کا یہ عمل گناہ ہوگا،حدیث میں اس عمل کوظلم اورزیادتی سے تعبیرکیاگیاہے،ظلم اورزیادتی پرقرآن وحدیث میں بے شماروعیدیں ہیں،بہرحال اگراس نے آپ کے ساتھ زیادتی کی ہے تواس کامطلب یہ نہیں ہے کہ سوداکینسل کرنے کے بعدآپ بھی بلاوجہ اس کی رقم واپس کرنے میں تاخیرکریں،اس طرح  کرنے سے آپ بھی ظالم بن جائیں گے۔</p><h6 class=""has-text-align-right"">حوالہ جات</h6><h5><h5>فی سنن أبي داود (ج 2 / ص 267):</h5>
<h5>عن أبي هريرة أن رسول الله صلى الله عليه و سلم قال "" مطل الغني ظلم وإذا أتبع أحدكم على ملىء فليتبع "" .</h5>
</h5><p>محمد اویس</p><p>دارالافتاء جامعة الرشید کراچی</p><p>    ۳/محرم الحرام۱۴۴۶ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13512,jameya-tur-rasheed,غصب اورضمان”Liability” کے مسائل,متفرّق مسائل
2024-07-10,https://almuftionline.com/2024/07/10/13504/,ماہواری میں سلیکون کپ لگانے کاحکم,<p>آج کل ایک سلیکون سےبنا کپ خواتین دوران حیض فرج میں رکھتی ہیں جس میں حیض کا خون جمع ہوتا رہتا ہے 8گھنٹے بعد یا اس  سے پہلے اس کو نکال کر دھو کر دوبارہ استعمال کرسکتے ہیں، اس کپ کے آخر میں چھوٹا سا ڈنڈی نما حصہ ہوتا ہے جو باہر کی جانب رہتا ہے جس سے اس کو کھینچ کر نکالنے میں آسانی ہوتی ہے خون باہر ڈنڈی نما حصے میں نہیں آتا اندر  کی جانب کپ میں ہی جمع ہوتا ہے ، کیا اس کپ کا استعمال  جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یہ ربڑ یا سلیکون سے بنا ہوا ایک چھوٹا، لچکدار چمنی کی شکل کا کپ ہے جس کو خواتین ماہواری کے ایام میں استعمال کرتی ہیں،مقصدخون کوجمع کرکے ایک ساتھ صفائی کرناہوتاہے،مذکورہ مقصدکے لئے سلیکون کپ کااستعمال جائزہے،یہ کرسف کی جدید شکل ہے،جس طرح صفائی کے لئے کرسف کااستعمال جائزہے تواسی طرح ماہواری کپ کااستعمال بھی جائزہے۔</p><h6 class=""has-text-align-right"">حوالہ جات</h6><h5><h5>فی موطأ مالك لمالك بن أنس (ج 2 / ص 80):</h5>
<h5>عن علقمة بن أبي علقمة عن أمه مولاة عائشة أم المؤمنين أنها قالت كان النساء يبعثن إلى عائشة أم المؤمنين بالدرجة فيها الكرسف فيه الصفرة من دم الحيضة يسألنها عن الصلاة فتقول لهن لا تعجلن حتى ترين القصة البيضاء تريد بذلك الطهر من الحيضة۔</h5>
</h5><p>محمد اویس</p><p>دارالافتاء جامعة الرشید کراچی</p><p>   ۲/محرم الحرام۱۴۴۶ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13504,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
