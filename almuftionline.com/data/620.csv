issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-11-21,https://almuftionline.com/2021/11/21/6670/,دو بیواؤں،ایک بہن اوردوچچازاد بھائیوں میں ترکہ کی تقسیم,<p>ایک شخص فوت ہوا اور اس کی کوئی اولاد نہیں،اس کے والدین بھی اس کی وفات سے پہلے وفات پا چکے ہیں،اس کی دو بیوائیں،ایک سگی بہن،ایک چچا زاد بھائی اور ایک تایا زاد بھائی زندہ ہیں،اس نے ترکہ میں خاندانی زمین(جو وراثت میں ملی تھی) اور ایک گھر (جو اس نے خود خریدا تھا) اور اس کے ساتھ ساتھ بینک میں کچھ رقم چھوڑی ہے، اس کی وراثت کی تقسیم کیسے ہو گی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>وفات کے وقت مرحوم کی ملک میں جو کچھ بھی تھا سب اس کا ترکہ ہے،جس میں سے آدھا یعنی ٪50 اس کی بہن کو ملے گا،جبکہ ٪5ء12مرحوم کی دونوں بیواؤں میں ہر بیوہ کو ملے گا،اسی طرح اس کے دونوں چچازاد بھائیوں میں ہر بھائی کو بھی ٪5ء12 ملے گا۔</p>",6670,jameya-tur-rasheed,میراث کے مسائل,میراث کے متفرق مسائل
2021-11-21,https://almuftionline.com/2021/11/21/6484/,ایصال ثواب سے مصنف وغیرہ کی روح کا متوجہ ہونا,"<p>ایصال ثواب سےاللہ والوں کی روح متوجہ ہوتی ہے یا نہیں؟</p><p>مدرسین اورمقررین کیلیئےنسخہ اکسیر ضرورپڑھئےگا،شیخ الاسلام مفتی محمدتقی عثمانی صاحب کےشیخ عارف باللہ ڈاکٹر عبدالحئ عارفی رحمہ اللہ تعالی نے حضرت شیخ الاسلام حفظہ اللہ تعالی سے فرمایا تھا کہ جس کتاب کو پڑھانے کیلئے درسگاہ کی طرف چل پڑو،راستے میں کچھ اوراد پڑھ کرمؤلف اورمصنف کی روح کو بخش دیا کریں،اس کا فائدہ یہ ہوگا کہ صاحب کتاب کی روح آپ کی طرف متوجہ ہوگی اور کتاب پڑھانے میں ایک خاص قسم کا فیض اور برکت محسوس کروگے،اور کچھ نہ ہوسکےتو یہی نیت بھی کافی ہوگی کہ یا اللہ جو پڑھا رہاہوں،اس کا ثواب،صاحبِ کتاب کی روح کو پہنچادے۔</p><p>اس کی تائید میں لکھنے والوں نے لکھاہے کہ حضرت شیخ العرب والعجم مولانا حسین احمد مدنی رحمہ اللہ نے امام شافعی رحمہ اللہ کو خواب میں فرماتے ہوئے دیکھا کہ  حسین احمد !میں قبر میں ہرروز آپ کیلئے دعاء کرتاہوں،کیونکہ جب آپ حدیث پڑھاتے ہیں تو اختلاف آئمہ ذکر کرتے وقت آپ میرے نام کیساتھ رحمہ اللہ تعالی کہتے ہو،آپ روزانہ کئی بار مجھے یہ دعاء دیتے ہیں تومیرابھی حق بنتاہے کہ آپ کودعاء میں شامل کروں۔خلاصہ یہ کہ تدریس کےعمل میں برکت سہولت اورفیض کی خاطراگراسےمعمول کےطوراپنایاجائےتومدرسین سمیت طلباء کوبھی فائدہ ہوگا۔</p><p><span dir=""RTL"">مندرجہ بالا تحریر واٹسپ پر چل رہی ہے،سوال یہ ہے کہ کیا مرنے کے بعد روح اس کے ایصال ثواب کرنے والے کی طرف متوجہ ہوتی ہے؟جیسا کہ شیخ الاسلام مدظلہ کی تحریر میں بتایا گیا ہے؟ جواب دے کر عنداللہ ماجور ہوں۔جزاکم اللہ خیرا</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مصنف وغیرہ کوایصال ثواب کرنے سے خود ایصال ثواب کرنےوالے کو بھی علمی وروحانی ترقی حاصل ہونا تجربہ سے ثابت اور اکابر سے منقول ہے،البتہ اس کی کیفیت کیا ہوتی ہے؟اس بارے میں کوئی یقینی بات نہیں کہی جاسکتی۔</p>",6484,jameya-tur-rasheed,تصوف و سلوک سے متعلق مسائل کا بیان,معجزات اور کرامات کا بیان
2021-11-21,https://almuftionline.com/2021/11/21/6483/,تجارتی اداروں سےسودی قرضوں کی فراہمی,<p>کیا فرماتےہیں علماء کرام و مفتیان عظام اس مسئلہ کےبارے میں کہ حکومت بعض فنانشل اداروں سے کہتا ہے کہ تم مستحقین کو قرض دو، ہم تم کو معاوضہ دینگے،کیا یہ کل قرض جر نفعافھو ربا کے زمرہ میں آتا ہے کہ نہیں؟ یاقرض دینے والا گناہگار ہوگا کہ نہیں؟ ریاست کے لیے اس میں کچھ گنجائش ہے کہ وہ مستحقین کے اس طرح مدد کرے؟بینواتوجروا</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یہ بھی"" کل قرض جر نفعا""  والی روایت کے تحت داخل،سوداور گناہ ہے،اس کا متبادل جائز طریقہ یہ ہے کہ حکومت متعلقہ اداروں سےکہے کہ وہ مستحقین کو اپنی طرف سے مختلف غذائی اجناس اور اشیاء ضرورت  مقررہ قیمت میں متعین منافع رکھ کرفراہم کریں اور پھرحکومت ان منافع کے ساتھ  ان اداروں کو اشیاء کی قیمت فراہم کرے۔</p>",6483,jameya-tur-rasheed,سود اور جوے کے مسائل,مختلف بینکوں اور جدید مالیاتی اداروں کے سود  سے متعلق مسائل کا بیان
2021-11-21,https://almuftionline.com/2021/11/21/6453/,شوہرنےطلاق نامہ پرمجبورادستخظ کرلیے،جبکہ دھمکی جان سےمارنےکی نہیں دی گئی,<p>سوال:کچھ عرصہ قبل میرےگھروالوں نےکچھ مسائل کی وجہ سےمیراطلاق نامہ بنوایااورزبردستی میرےشوہرسےسائن کروائے۔</p><p>تفصیلات یہ ہیں کہ میرےوالدین میرےشوہر(عمران)کےآفس گئےاوران کوطلاق نامہ سائن کرنےکےلیےدیا،پھرمیرےوالدین قریب ہی میرےماموں کےگھرچلےگئے،میرےوالدین انتظاکرتےرہےکہ عمران سائن کرکےبھیج دیں گے،لیکن تین گھنٹےگزرنےکےباوجودانہوں نےسائن نہیں کیے۔</p><p>میرےماموں جوکہ عمران کےچچاہیں،وہ عمران کےآفس گئےاورزبردستی ان سےدستخط کروائے،میرےشوہرنےکافی بہانےبنائے،لیکن وہ نہیں مانے اورانہوں نےزبردستی طلاق نامہ پرسائن کروائے،میرےشوہربہت پریشان ہیں،ان کاایکسڈنٹ ہواہے،وہ چل نہیں سکتے،وہ سب خاندان والوں سےکہہ رہےہیں کہ میری بالکل بھی طلاق کی نیت نہیں تھی،مجھ سےزبردستی سائن کروائےہیں،ان کی وائس ریکارڈنگ بھی موجودہے۔برائےکرام قرآن وحدیث کےحوالہ کےساتھ اس کاحکم بتادیں۔</p><p><strong>تنقیح:</strong>بیوی قرینہ اوران کےوالدوالدہ سےبات ہوئی،ان کاکہناتھاکہ میرااورمیرےشوہرکالڑائی جھگڑاچل رہاتھا،تووالدین نےتنگ آکرطلاق نامہ بنوایااورشوہرسےزبردستی سائن کروالیےشوہرکوطلاق نامہ کی تفصیلات معلوم تھیں،لیکن دستخظ کرتےوقت اس کی نیت طلاق کی نہیں تھی،بیوی کےوالدین کی طرف سےمجبورکرنےکی وجہ سےاس نےسائن کرلیے،مجبوراس طرح کیاکہ اس کےآفس چلےگئےاورتین چارگھنٹےبیٹھےرہےاوربلاآخرسائن کروالیا،باقی کوئی  خاص دھمکی  وغیرہ نہیں دی گئی ،اب میاں بیوی دونوں دوبارہ ساتھ رہناچاہتےہیں،تواس کی کیاصورت ہے؟  </p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں دستخظ کرتےوقت شوہرکویہ معلوم تھاکہ یہ تین طلاق کاطلاق نامہ ہےتوتین طلاق مغلظہ واقع ہوگئی ہیں،اگرچہ دستخط کرتےوقت شوہرکی نیت طلاق دینےکی نہ ہو،کیونکہ بیوی کےوالدین کی طرف سےدستخظ نہ کرنےکی صورت میں کسی ایسی سنگین نتائج کی دھمکی نہیں جس کوشوہربآسانی برداشت نہ کرسکے،اورجس کی وجہ سےیہ سمجھاجائےکہ اس کی رضامندی بالکل ختم ہوگئی تھی،لہذاموجودہ صورت میں تین طلاق واقع ہوچکی ہیں،اس لیےمیاں بیوی میں فوراجدائی ضروری ہوگی،جدائی کےبعدمیاں بیوی کےدرمیان  دوبارہ نکاح بھی نہیں ہوسکتاجب تک حلالہ نہ ہوجائے۔</p><p>حلالہ کی صورت یہ ہوگی کہ یہ عورت عدت گزارکرکہیں اورنکاح کرےپھردوسراشوہرہمبستری بھی کرلےاورطلاق دیدےیافوت ہونےکی صورت میں عدت وفات گزارلےتواس صورت میں بیوی پہلےشوہرکےلیےحلال ہوسکتی ہے۔</p>",6453,jameya-tur-rasheed,طلاق کے احکام,تین طلاق اور اس کے احکام
2021-11-21,https://almuftionline.com/2021/11/21/6338/,ادھار ثمن کی وجہ سے مبیع روکنا اور قیمت کی ادائیگی میں تاخیر,<p>خدیجۃ الکبریٰ نے مجھ (ساجد حسین) سے 2019/09/19 کو ایک مکان خریدا جس کی قیمت 22 لاکھ طے پائی۔ 22 لاکھ میں سے 168000  لاکھ نقد ادائیگی پر میں نے مکان کا انتقال خدیجۃ الکبریٰ کے نام کردیا۔ معاہدہ میں  طے ہوا کہ خدیجۃ الکبریٰ بقیہ زرِ بیع میں سے 150000 روپے مؤرخہ 2019/10/20 کو ادا کرنے کی پابند ہے، اس کے بعد باقی 370000 روپے مؤرخہ 2020/3/30 کو ادا کرنے کی پابند ہے۔ معاہدہ میں یہ بھی طے ہوا کہ جب خدیجۃ الکبریٰ بقیہ 520000 رقم ادا کرے گی، تو اس کے بعد میں اسے مکان کا قبضہ دینے کا پابند ہوگا۔ معاہدہ کی خلاف ورزی کرنے پر فریقین قانونی کاروائی کا حق رکھتے ہیں۔ چونکہ مکان کا قبضہ بقیہ رقم کی ادائیگی پر دینا تھا، اس لیے وہ مکان میرے قبضہ اور تصرف میں رہا، ابھی تک اس میں میں رہ رہا ہوں۔   </p><p>بقیہ رقم کی ادائیگی کی مدت آنے پر خدیجۃ الکبری نے مجھے ایک پائی بھی نہیں دی تو میں نے معاہدے کے تحت اپنی بقیہ رقم کا سوال کیا، اس نے مزید دو ماہ کی مہلت مانگی، اس نے کہا کرونا کی وجہ سے میرے حالات ٹھیک نہیں ہیں، لیکن وہ دو ماہ گزرنے کے بعد بھی کچھ نہیں دیا۔ میں نے پھر اس سے اس رقم کا سوال کیا تو اس نے رقم کی ادائیگی سے صاف انکار کیا، ٹال مٹول کرتے کرتے چھ ماہ مزید گزر گئے۔</p><p>اس کے بعدمیں نے ایک جگہ پلاٹ خریدنا چاہا جس کی نقد قیمت تین لاکھ پچاس ہزار روپے تھی، اور قسطوں پر چار لاکھ قیمت تھی۔ میں نے خدیجۃ الکبری کو اس صورتِ حال سے آگاہ کیا اور اسے بتایا کہ میرے حالات بھی ٹھیک نہیں ہیں، اگر آپ میرے پیسوں میں سے مجھے قسط دیں گے تو میں یہ پلاٹ خرید لوں گا، ورنہ نہیں خریدوں گا۔اس نے وعدہ کیا کہ آپ قسطوں پر پلاٹ لیں، میں پابندی سے ہر مہینے کی قسط ادا کروں گی۔ میں نے قسطوں پر پلاٹ پچاس ہزار روپے مہنگا لیا، پلاٹ کے مالک سے ماہانہ 15 ہزار قسط کا ایگریمنٹ کیا۔ خدیجۃ الکبریٰ نے مجھے 10 ہزار ماہانہ دینے کا وعدہ کیا۔ اس نے دو ماہ تو پابندی سے رقم ادا کی، لیکن تیسرے مہینے قسط ادا کرنے سے انکار کردیا۔ اب چھ ماہ مزید گزر گئے۔  </p><p>میں نے جس سے پلاٹ خریدا تھا، اس نے بتایا تھا کہ 3 ماہ کی قسطیں ادا نہ کرنے پر معاملہ ختم ہوگا، ہم نہ آپ کو پلاٹ دیں گے، نہ ادا کردہ رقم واپس کریں گے۔ چنانچہ 6 ماہ کی قسطیں ادا نہ کرنے کی وجہ سے انہوں نے پلاٹ کا معاملہ ختم کر کے پلاٹ بھی واپس لیا، اور میرے ایک لاکھ ایڈوانس اور دو ماہ کی قسطوں کے 30 ہزار روپے بھی ضبط کرلیے۔ اس طرح مجھے 1 لاکھ 30 ہزار روپے کا مزید نقصان ہوا۔  </p><p>جب میں عدالت جانے لگا تو خدیجۃ الکبریٰ نے مجھ سے کہا کہ آپ مکان خالی کریں، ہم اس کو بیچ کر آپ کی باقی رقم ادا کردیں گے۔ میں نے کہا میں ایسا نہیں کر سکتا، ہمارا ایگریمنٹ اس بات پر ہوا تھا کہ پہلے آپ مجھے یہ بقیہ رقم دیں گے پھر میں آپ کو مکان کا قبضہ دوں گا۔ اس کے بعدمیں نے عدالت رجوع کیا اور کیس دائر کیا۔ اس کے بعد اس نے رقم ادا کرنے کا کہا، لیکن میں نے رقم لینے سے انکار کیا اور کہا کہ اب شریعت اور عدالت جو فیصلہ کرے گی، میں اس کا پابند ہوں گا۔</p><p>خدیجۃ الکبریٰ نے بھی میرے خلاف یہ کیس دائر کیا کہ یہ میرے مکان میں رہ رہا ہے اور ابھی تک کوئی کرایہ نہیں دیا، یعنی وہ مکان جو میں نے اس کو بیچا ہے اور ابھی تک قبضہ نہیں دیا، بلکہ میرے استعمال میں ہے۔  مہربانی فرماکر شریعت کی رو سے اس مسئلہ کا جواب دے دیں۔ معاہدہ کی کاپی منسلک ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اس سوال کے جواب سے پہلے بطورِ تمہید یہ بات سمجھنا ضروری کہ خرید و فروخت کے معاملے میں اگر مبیع (جو چیز بیچی جا رہی ہو) کی مکمل یا کچھ قیمت ادھار طے ہوجائے تو ادھار قیمت کی ادائیگی یقینی بنانے کے لیے بائع (فروخت کنندہ) مشتری (خریدار) سے کوئی  چیز رہن (سیکورٹی) کے طور پر لے سکتا ہے۔ لیکن مشتری کو قبضہ دینے سے پہلے وہی مبیع اپنے پاس روکنا جائز نہیں، البتہ اگر وہ مشتری کو ایک دفعہ مبیع کا قبضہ دیدے تو پھر وہی مبیع بھی اس سے رہن کے طور پر واپس لے سکتا ہے۔    </p><p>اس تمہید کے بعد آپ کے سوال کا جواب یہ ہے کہ صورتِ مسئولہ میں جب آپ نے اپنا مکان خدیجۃ الکبریٰ کو بائیس لاکھ روپے میں بیچا، اور 1680000 روپے نقد وصول کر کے بقیہ 520000 دو ادھار قسطوں میں ادا کرنے کے لیے اسے متعین وقت دیا تو اس کے بعد آپ کا خدیجۃ الکبریٰ کو مکان کا قبضہ نہ دینا اور قبضہ دینے کے لیے بقیہ رقم کی ادائیگی کی شرط لگانا درست نہیں تھا، نہ ہی آپ کے لیے اس مکان میں رہنا جائز تھا۔ آپ پر لازم تھا کہ مکان خدیجۃ الکبریٰ کے حوالہ کرتے۔ چونکہ آپ نے ایسا نہیں کیا، اس لیے اس معاملے میں یہ پہلی غلطی آپ سے ہوئی ہے۔ البتہ جب تک خدیجۃ الکبریٰ نے آپ سے کرایہ کا مطالبہ نہیں کیا، اس وقت تک کا کرایہ آپ پر لازم نہیں، لیکن جب سے اس نے کرایہ کا مطالبہ شروع کیا ہے اس کے بعد سے آپ پر اس مکان کی اجرتِ مثل (یعنی اس علاقے میں اس جیسے مکان کا عام طور سے جو کرایہ رائج ہو) واجب ہے۔</p><p>یہ تو مکان کا قبضہ نہ دینے اور اس کے کرایہ کے حکم کا بیان تھا۔ جہاں تک آپ کی بقیہ ادھار قیمت کا تعلق ہے تو جب معاہدے میں بقیہ قیمت کی ادائیگی کی ایک تاریخ متعین کی گئی تھی تو مقررہ تاریخ آنے پر خدیجۃ الکبریٰ کے ذمے معاہدہ کے مطابق بقیہ رقم کی ادائیگی لازم تھی، اس کا بلا وجہ ٹال مٹول کرنا درست نہیں تھا۔ البتہ اگر واقعۃ کورونا کی وجہ سے اس کے حالات ٹھیک نہیں تھے اور وہ ادائیگی پر قادر نہیں تھی تو پھر اس کا مہلت مانگنا درست تھا۔</p><p>خلاصہ یہ ہے کہ اس صورتِ حال کی ذمہ داری آپ دونوں پر آتی ہے۔ اب آپ کے ذمہ لازم ہے کہ آپ خدیجۃ الکبریٰ کو مکان کا قبضہ فوری طور پر دیدے، اور اس کے ذمے لازم ہے کہ وہ بقیہ پانچ لاکھ روپے (کیونکہ بیس ہزار روپے وہ دو قسطوں میں دے چکی ہے) آپ کو فوری طور پر ادا کردے۔  </p><p>آپ سے پلاٹ میں ضبط ہونے والی ایک لاکھ تیس ہزار روپے کا حکم اولاً یہ ہے کہ پلاٹ کے مالکان کے لیے یہ رقم ضبط کرنا جائز نہیں، ان پر لازم ہےکہ یہ رقم آپ کو واپس کردے۔ لیکن اگر وہ یہ رقم واپس نہیں کرتے تو آپ خدیجۃ الکبریٰ سے اس کا مطالبہ نہیں کرسکتے۔ اگرچہ خدیجۃ الکبریٰ پر اپنے وعدہ کی پاسداری کرتے ہوئے بقیہ رقم بر وقت آپ کو دینا لازم تھا، لیکن اس کے حق میں بھی شرعی عذر موجود ہے، اور وہ آپ کا اکثر قیمت وصول کرنے اور بقیہ قیمت کی ادائیگی کے لیے بیع میں ادھار وقت مقرر کرنے کے باوجود ابھی تک اسے مکان کا قبضہ نہ دینا اور خود اسے استعمال کرنا ہے۔ نیز اگر خدیجۃ الکبریٰ واقعۃً کورونا کی وجہ سے مالی حالت کمزور ہونے کی وجہ سے ادائیگی نہ کرسکی تھی تو یہ اس کے حق میں دوسرا شرعی عذر سمجھا جائے گا۔</p>",6338,jameya-tur-rasheed,خرید و فروخت اور دیگر معاملات میں  پابندی لگانے کے مسائل,متفرّق مسائل
2021-11-21,https://almuftionline.com/2021/11/21/6323/,خاتون کے لیے ملازمت کا حکم,<p>موجودہ زمانے میں مہنگائی زیادہ ہونے کی وجہ سے صرف مرد کی آمدنی سے بچوں کی بنیادی ضرورتیں پوری نہ ہوں یا گھر کا خرچہ چلانا ممکن نہ ہو تو اس کو عذر بنا کر عورت نوکری کرسکتی ہے؟ اگر اجازت ہے تو پردے اور شعبے کے حوالے اس کی کیا شرائط ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے  کہ عام حالات میں شریعت نے عورت کو گھر کی چار دیواری میں رہنے کی ترغیب دی ہے، یہی اس کی فطرت ہے، اورا سی میں اس کی عزت و آبرو ہے کہ وہ گھر کے اندر کے کام انجام دے اور اپنے بچوں کی تربیت کا فریضہ سر انجام دے اور بلاضرورت گھر سے باہر نہ نکلے، خصوصاً اس زمانے میں جب کہ ہر طرف فتنوں کا سیلاب امڈا ہوا ہے اور بےحیائی وبے پردگی کا دور دورہ ہے، اور مردوں عورتوں کا بے باکانہ اختلاط عام ہے۔  </p><p>لیکن اگر معاشی مجبوریاں اور ضروریات ہوں تو پھر انہیں چاہیے کہ گھر پر ہی دست کاری وغیرہ کو ذریعۂ معاش بنائے۔ گھر سے  باہر ملازمت کرنے کی صورت میں مذکورہ بالا غیر شرعی امور سے خود کو بچانا نہایت دشوار ہے۔</p><p>البتہ اگر گھر پر کام کرنے کی کوئی صورت نہ ہو تو پھر خاتون مندرجہ ذیل شرائط کے ساتھ کوئی جائز ملازمت کرسکتی ہے:</p><p>(1)۔۔۔ راستے میں آتے جاتے ہوئے اور دورانِ ملازمت مکمل شرعی پردے کا اہتمام کرے۔</p><p> (2)۔۔۔ بناؤ سنگھار نہ کرے اور خوشبو نہ لگائے۔</p><p>(3)۔۔۔ راستے میں آتے جاتے ہوئے اور دورانِ ملازمت نامحرم کے سامنے بلاضرورت آنے اور بات</p><p>چیت سے حتی الامکان اجتناب کرے۔ اور جب بات چیت کرنے کی ضرورت ہو تو حتی الامکان آواز کی نزاکت ولطافت کو ختم کرے اور کسی قسم کی بداخلاقی کے بغیر بتکلف پھیکے انداز میں بات چیت کرے۔</p><p>(4)۔۔۔ شادی شدہ ہونے کی صورت میں شوہر کی اجازت ہو، اور غیر شادی شدہ ہونے کی صورت میں ولی یعنی والد وغیرہ کی اجازت ہو۔</p><p>(5)۔۔۔ معصوم بچوں اور اہلِ خانہ کے شرعی حقوق پامال نہ ہوں۔</p><p> (باستفادةٍ من فتاوی عثمانی:4/237-238)</p>",6323,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2021-11-21,https://almuftionline.com/2021/11/21/6322/,کیا صرف نکاح کرنے والے کو شادی شدہ لکھنا درست ہے؟,<p>اگر کسی ملک میں جانے کے لیے شادی شدہ ہونا ضروری ہو، اور کوئی شخص اپنے بچے کا نکاح کر کے رخصتی نہ کرے، پھر وہ بچہ اس ملک میں چلا جائے تو کیا وہ بچہ شادی شدہ کہلائے گا؟ کیا شادی شدہ کہلانے کے لیے رخصتی شرط ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شرعی اعتبار سے نکاح کے بعد لڑکا لڑکی ""زوجین"" یعنی میاں بیوی بن جاتے ہیں، چنانچہ رخصتی سے قبل ہی مہر طلاق وغیرہ کے احکامات ان کی طرف متوجہ ہوجاتے ہیں۔ لیکن عام طور سے عرف میں صرف نکاح کی وجہ سے کسی کو شادی شدہ نہیں کہا جاتا، بلکہ رخصتی کے بعد شادی شدہ سمجھا جاتا ہے۔ لہٰذا جس ملک میں جانے کے لیے شادی شدہ ہونا شرط ہو، ان کے عرف اور اس قانون بنانے کی وجوہات کو دیکھ لیا جائے کہ وہ کیا ہیں؟ اگر شادی شدہ سے ان کی مراد یہ ہو کہ رخصتی بھی ہوئی ہو، تو پھر وہاں  صرف نکاح کی وجہ سے اپنے آپ کو شادی شدہ ظاہر کرنا درست نہیں۔</p>",6322,jameya-tur-rasheed,جائز و ناجائزامور کا بیان,غیبت،جھوٹ اور خیانت کابیان
2021-11-21,https://almuftionline.com/2021/11/21/6321/,شوہر کا اپنی مرحوم اہلیہ کا گھر بچوں میں تقسیم کرنا اور خود حصہ نہ لینا,<p>میرے والد نے میری والدہ کو مہر میں ایک گھر دیا تھا اور اب ان کا انتقال ہوگیا ہے۔ ہم دو بھائی اور دو بہنیں تھیں۔ حال ہی میں ایک (غیر شادی شدہ) بہن کا انتقال ہوگیا ہے۔ اب والد صاحب وہ گھر ہم تین افراد میں تقسیم کرنا چاہتے ہیں، وہ اپنا حصہ نہیں لینا چاہتے۔ کیا ایسا کرنا ممکن ہے؟ شریعت کے مطابق اس گھر کی تقسیم کیسے ہوگی؟ ہماری والدہ کے والدین، دادا، دادی اور نانی کا انتقال ان کی زندگی میں ہوچکا تھا۔  </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ کی والدہ مرحومہ نے انتقال کے وقت اپنی ملکیت میں اس گھرسمیت نقدی، سونا، چاندی، جائیداد، مکانات، کاروبار غرض جو کچھ چھوٹا، بڑا ساز و سامان چھوڑا ہے، یا اگر کسی کے ذمہ ان کا قرض تھا، تو وہ سب اس کا ترکہ ہے۔ اس میں سے سب سے پہلے ان کی تجہیز و تکفین کے اخراجات نکالے جائیں، البتہ اگر یہ اخراجات کسی نے بطورِ احسان اٹھائے ہوں تو پھر انہیں ترکہ سے نہیں نکالا جائے گا۔ اس کے بعد دیکھا جائے اگر ان کے ذمے کسی کا قرض ہو تو وہ ادا کیا جائے گا۔ اس کے بعد اگر انہوں نے کسی غیر وارث کے حق میں کوئی جائز وصیت کی ہو تو ایک تہائی ترکہ کی حد تک اس کو پورا کیا جائے گا۔ اس کے بعد جو کچھ بچے، وہ ان کے ورثا میں تقسیم ہوگا، جس کا شرعی طریقہ یہ ہے کہ بقیہ ماندہ ترکہ کے کل آٹھ (8) حصے بنا کر مرحومہ کے شوہر کو چوتھائی یعنی دو (2) حصے، دو بیٹوں میں سے ہر ایک کو دو، دو (2، 2) حصے، اور دو بیٹیوں میں سے ہر ایک کو ایک، ایک (1، 1) حصہ دیا جائے۔</p><p>پھر والدہ کے بعد آپ کی جس غیر شادی شدہ بہن کا انتقال ہوا ہے، اس کو والدہ سے ملنے والے  ایک (1) حصے کا وارث صرف آپ کے والد صاحب ہیں، والد صاحب کی موجودگی میں مرحومہ بہن کے حصے میں آپ دونوں بھائیوں اور زندہ بہن کا حقِ میراث نہیں ہے۔</p><p>خلاصہ یہ ہے کہ اب آپ کی والدہ کے ترکہ میں تین (3) حصے آپ کے والد صاحب کے ہیں۔ دو، دو (2، 2) حصے دو بھائیوں میں سے ہر ایک کے ہیں۔ اور ایک (1) حصہ زندہ بہن کا ہے۔  </p><p>یہ آپ کی والدہ مرحومہ اور پھر آپ کی ہمشیرہ مرحومہ کے ترکہ کی شرعی تقسیم تھی۔ اگر آپ کے والد صاحب، مذکورہ  گھر میں سے اپنے تین (3) حصے خود لینے کے بجائے اپنی دلی رضامندی سے اپنی اولاد کو دینا چاہتے ہیں تو اس کا بہتر طریقہ یہ ہے کہ دو بیٹوں اور ایک بیٹی میں سے ہر ایک کو ایک، ایک حصہ دیدے۔ لیکن اگر وہ اپنے تین حصے بھی میراث کے قاعدہ کے مطابق تقسیم کرنا چاہیں یعنی بیٹے کو بیٹی کا دوگنا دینا چاہے تو اس کی بھی گنجائش ہے، اس صورت میں پورا گھر پانچ (5) حصوں میں تقسیم کر کے دو، دو (2، 2) حصے ہر ایک بیٹے کو اور ایک حصہ (1) بیٹی کو دیدیں۔</p><p>والد صاحب کا اس طرح اپنا حصہ بچوں کو دینا شرعا ہبہ (گفٹ) کہلاتا ہے۔ لہٰذا اگر یہ گھر قابلِ تقسیم ہو (یعنی تقسیم کے بعد بھی ہر شخص کا حصہ رہائش کے قابل ہو) تو پھر ہبہ مکمل ہونے کے لیے قبضہ ضروری ہے، جب تک والد صاحب اپنے حصے کی عملی تقسیم کر کے ہر ایک بیٹے اور بیٹی کو اس کا حصہ نہیں دے گا، یہ ہبہ مکمل نہیں ہوگا۔</p><p>اگر والد صاحب ""ہبہ"" کے بجائے دونوں بیٹوں اور ایک بیٹی سے کچھ نہ کچھ مالیت (اگرچہ معمولی  ہو، مثلا ہزار، ہزار روپیہ) لے کر اس کے بدلے میں اپنا حصہ ان کے لیے چھوڑنا (تخارج کرنا) چاہے  تو یہ بھی جائز ہے۔ ""تخارج"" میں والد صاحب کا اپنا حصہ عملا تقسیم کرنا اور ہر ایک کو اس کے حصے پر قبضہ دینا ضروری نہیں۔ اس صورت میں اگر والد صاحب سب سے ایک جتنی مالیت لیتے ہیں تو والد صاحب کا حصہ سب میں برابر، برابر تقسیم ہوگا۔  </p><p>اگر والد صاحب مذکورہ بالا تفصیل کے مطابق ""ہبہ"" اور ""تخارج"" میں سے کوئی صورت اختیار نہ کرے، بلکہ صرف یہ کہے کہ میں نے اپنا حصہ چھوڑ دیا ہے تو اس سے ان کا حصہ ختم نہیں ہوگا۔</p>",6321,jameya-tur-rasheed,میراث کے مسائل,میراث کے متفرق مسائل
2021-11-21,https://almuftionline.com/2021/11/21/5973/,اگرکسی کا بیٹا ، بیٹی یا بیوی فوت  ہوجائے تو میراث میں ان کے حصے کا حکم,<p>اگر کسی شخص کا کوئی بیٹا ،بیٹی یا بیوی فوت ہوجائے تو وراثت میں ان کابھی حصہ ہوگا؟اگر ہوگا تو کتنا ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بیٹا یا بیٹی فوت ہونے کی صورت میں والدکا انکےترکہ  میں حصہ:</p><ol>
<li>اگر بیٹا یا بیٹی فوت ہوجائے اور ان کی اولاد نہ ہوں،تواس صورت میں والد عصبہ ہونے کی وجہ سےان کا کل مال لے لیں گے۔</li>
<li>اگر انکی اولاد تو ہوں لیکن صرف نرینہ ہوں تو اس صورت میں والد کو ان کے کل مال کا چھٹا حصہ یعنی کل مال کا<span dir=""LTR"">16.6667%</span>ملے گا۔</li>
<li>اگر انکی اولاد میں نرینہ ومادہ دونوں  ہوں تو اس صورت میں  بھی والدکو ان کے کل مال کا چھٹا حصہ یعنی کل مال کا <span dir=""LTR"">16.6667%</span> ملے گا۔</li>
<li>اگر انکی صرف مادہ اولاد ہوں ،نرینہ اولاد کوئی نہ ہوں تو اس صورت میں انکے والد کو ان کے کل مال کا چھٹا حصہ یعنی<span dir=""LTR"">16.6667%</span> بھی ملے گا اور عصبہ ہونے کی وجہ سے جو مال بچ جائے وہ بھی لے گا۔</li>
</ol><p>بیوی فوت ہونے کی صورت میں شوہر کا اس کے ترکہ میں حصہ:</p><p>اگر بیوی فوت ہوجائے اور اسکی اولاد میں سے کوئی بھی زندہ نہ ہوں تو اس صورت میں شوہر کو اس کے کل مال کا آدھا  حصہ ملے گا یعنی <span dir=""LTR"">50%</span> حصہ شوہر کو ملے گا۔</p><p>اور اگر بیوی کی اولاد ہو<span dir=""LTR"">,</span>چاہے اسی شوہر سے ہو یا دوسرے شوہر سے تو اس صورت میں شوہر کو اس کے کل مال کا چوتھا حصہ یعنی  <span dir=""LTR"">25%</span> حصہ ملے گا۔</p>",5973,jameya-tur-rasheed,میراث کے مسائل,میراث کے متفرق مسائل
2021-11-20,https://almuftionline.com/2021/11/20/6673/,کیا سجدے میں ناک زمین پر لگانا واجب ہے؟,<p>سجدے کی حالت میں پیشانی اور ناک دونوں کو زمین پر لگانا واجب ہے یا مسنون؟زید کا موقف ہے کہ پیشانی اور ناک دونوں لگانا راجح قول کے مطابق واجب ہے،بلإعذر دونوں کے نہ لگانے کی صورت میں نماز واجب الاعادہ ہوگی۔</p><p>جبکہ بکر کا موقف ہے کہ سجدے کی حالت میں پیشانی اور ناک دونوں کو زمین پر ٹیکنا مسنون ہے،اگر صرف پیشانی پر اکتفاء کرے اور ناک نہ لگائے تو راجح قول کے مطابق کراہت تنزیہیہ کے ساتھ نماز ہوجائےگی،واجب الاعادہ نہیں ہوگی۔</p><p>حکیم الامت حضرت تھانوی رحمہ اللہ نے بہشتی زیور میں اسی قول کو ترجیح دی ہے،مفتی صاحب جمہور فقہاء احناف کے نزدیک کون سا قول راجح ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اس مسئلے کے حوالے سے کتب فقہ میں موجود عبارات میں اختلاف پایا جاتا ہے،چنانچہ بعض عبارات میں اس بات کی تصریح موجود ہے کہ سجدہ میں صرف پیشانی پر اکتفاء جائز ہے،چند حوالہ جات ملاحظہ ہو<span dir=""LTR"">:</span></p>",6673,jameya-tur-rasheed,نماز کا بیان,نماز کی سنتیں،آداب اورپڑھنے کا طریقہ
