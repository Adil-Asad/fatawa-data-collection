issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-08-10,https://almuftionline.com/2023/08/10/10871/,دھوبی   سےکپڑے    دھونے  میں غلطی  واقع ہونے کاحکم,<p>زید نے  دھوبی کو پہلے سے  دھلے  ہوئے  کپڑے   استری کے لئے   دئے ، دھوبی   نے غلطی  سے اس کپڑے  کو   دوبارہ  دھوکر استری کئے ، اب اس صورت    میں   زید  پر  صرف    استری  کرنے کی اجرت لازم ہوگی  یا دونوں  عمل کی  اجرت لازم ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر  زید نے  دھوبی  کو  واضح  طور پراستری  کرنے کا   بتاکرکپڑے  دئے ،اور  اجرت بھی طئے  کی  ،اس کے بعد   دھوبی  نے غلطی سے کپڑے  دھولئے   تو   زید کے ذمے  دھلائی   کی اضافی  اجرت  لازم  نہیں  ہوگی ، صرف  استری کرنے ہی کی اجرت لازم  ہوگی ،کیونکہ کپڑے  پہلے  سے دھولے ہوئے تھے،اور دھوبی  کو  دوبارہ  دھونے کا  حکم بھی  نہیں دیا  گیا ،اور  اگر   زید نے  واضح  طور پر استری کرنے   کا   بتاکر نہیں دیا   اور  دکان میں عام طور  پر دھلائی  اور استری دونوں کام ایک  ساتھ  ہوتے  ہیں  توایسے  میں المعروف  کالمشروط  کے قاعدے سے زید کے ذمےدھلائی   اوراستری  دونوں  عمل کی اجرت لازم ہوگی ۔</p><h6 class=""has-text-align-right"">حوالہ جات</h6><h5><h5>البحر الرائق شرح كنز الدقائق ومنحة الخالق وتكملة الطوري (7/ 301)</h5>
<h5>(قوله وللقصار والخياط بعد الفراغ من عمله) لأن العمل في البعض غير منتفع به فلا يستوجب به الأجر وأراد به إذا سلمه</h5>
<h5>بدائع الصنائع في ترتيب الشرائع (5/ 4)</h5>
<h5>فإن سلم إلى حداد حديدا ليعمل له إناء معلوما بأجر معلوم، أو جلدا إلى خفاف ليعمل له خفا معلوما بأجر معلوم؛ فذلك جائز ولا خيار فيه؛ لأن هذا ليس باستصناع، بل هو استئجار؛ فكان جائزا فإن عمل كما أمر؛ استحق الأجر،</h5>
<h5>المبسوط للسرخسي (30/ 201)                                                                                                     </h5>
<h5>لو استأجر رجلا ليذهب إلى مكان كذا فيجيء بأهله كلهم، وهم خمسة، فذهب وجاء بهم فله الأجر المسمى؛ لأنه استؤجر على عمل معلوم ببدل معلوم، وقد أوفى العمل المشروط عليه بكماله فله الأجر كله، فإن وجد بعضهم قد مات فجاء بمن بقي منهم فله أجر ذهابه، وله الأجر بحساب من جاء بهم؛ لأنه في الذهاب أقام ما التزم من العمل على نحو ما التزمه فاستوجب أجر الذهاب، وما يكون من الأجر المسمى، فإنه يتوزع على حصة من جاء بهم، ومن ماتوا فيلزمه بحصة من جاء بهم؛ لأنه أقام بعض هذا العمل دون البعض فيكون له من الأجر بحساب ما أقام من العمل، وإن وجدهم كلهم قد هلكوا فعاد بنفسه فله أجر ذهابه؛ لأنه في الذهاب أقام ما لزمه بالعقد كما التزمه، وفي الرجوع هو عامل لنفسه بالعود إلى وطنه ليس بعامل للمستأجر حين لم يأت بأحد من أهله؛ فلهذا كان له أجر الذهاب خاصة؛ ولأنه إنما يذهب لتحصيل مقصود المستأجر فكان عاملا له في ذلك وليس في رجوعه وحده تحصيل شيء من مقصود المستأجر، فلم يكن عاملا له في ذلك</h5>
</h5><p>احسان اللہ شائق عفا اللہ عنہ    </p><p>دارالافتاء جامعة الرشید     کراچی</p><p>۲۲محرم الحرام  ١۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10871,jameya-tur-rasheed,اجارہ یعنی کرایہ داری اور ملازمت کے احکام و مسائل,دلال اور ایجنٹ کے احکام
2023-08-10,https://almuftionline.com/2023/08/10/10851/,والد کا اپنے بچے سے ملنے کا حق,<p>والدین میں  ایک طلاق کے بعد علیحدگی ہو چکی ہے۔ والد خود اپنے بچے کو والد ہ کے گھر چھوڑ کر آ یا تھا۔ والد عدالت کا طے کردہ خرچہ باقاعدگی سے ادا کر رہا ہے۔ عدالت نے والد کی ولا یت برقرار رکھی ہے ا ور ساتھ ہی  گھر کی ملاقات کے لئے کیس د ائر کرنے کی تجویز دی  ہے۔ فی الحال عدالت نے مہینے میں 1 گھنٹہ ملاقات طے کی ہے۔ والدہ اور اسکے گھر والوں سے متعدد مرتبہ بچے کی گھر کی ملاقات کی درخواست کی جا چکی ہے لیکن ان کی جانب سے انکار ہے۔ بچہ کی عمر ۴ سال سے زائد ہے۔ از روئے  شریعت، والد اپنے بچے  سے کس قدر گھر میں ملاقات  کا حقدار ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>میاں بیوی میں طلاق ہوجانے کے بعد باپ کو اُس کی اولاد سے ملنے سے نہیں روکا جاسکتا۔ لہذا جب بھی بچوں کا باپ بچوں سے ملنا چاہے گا تو اُسے اُن سے ملنے کی اجازت ہوگی، بچوں کو باپ سے ملنےنہ  دینا گناہ ہے۔ایک ماہ کی مدت بلاوجہ کا باپ پر ضرر ہے، اگر ہفتہ وار یا ہفتے میں کئی بار بھی باپ بچے سے ملنا چاہے تو اس کو حق ہے، یہ حق دلانا عدالت کی ذمہ داری ہے۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين  (3/ 571):</h5>
<h5>""يؤيده ما في التتارخانية: الولد متى كان عند أحد الأبوين لا يمنع الآخر عن النظر إليه وعن تعهده. ولا يخفى أن السفر أعظم مانع. (قوله: كما في جانبها) أي كما أنها إذا كان الولد عندها لها إخراجه إلى مكان يمكنه أن يبصر ولده كل يوم.""</h5>
<h5>الفتاوى الهندية (1/ 543):</h5>
<h5>""الولد متى كان عند أحد الأبوين لا يمنع الآخر عن النظر إليه وعن تعاهده كذا في التتارخانية ناقلا عن الحاوي.""</h5>
</h5><p>محمد فرحان</p><p>دار الافتاء جامعۃ الرشیدکراچی</p><p>22/محرم الحرام/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد فرحان بن محمد سلیم</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10851,jameya-tur-rasheed,طلاق کے احکام,بچوں کی پرورش  کے مسائل
2023-08-10,https://almuftionline.com/2023/08/10/10854/,کیا مسلم گھرانوں میں تشدد کی وجہ اسلامی تعلیمات ہیں؟,<p>ناقدین سورت نساء کی آیت کو مسلمانوں میں گھریلو تشدد کی وجہ بتاتے ہیں،کیا ایسا ہی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>قرآن مجید انسانیت کی رہنمائی کے لیے آنے والی آسمانی تعلیمات ہیں، جو ایسے مسلمہ اصول و ہدایات پر مشتمل ہیں کہ رہتی دنیاتک کوئی بھی ان کا متبادل تو کیا، ان کا مثل ،بلکہ ان کا عشر عشیر بھی پیش کرنے سے قاصر ہے۔انسانیت کی ہدایت اور اصلاح کے لیے کونسا طریقہ کار مفید ہے؟ وہ انسان کو پیدا کرنے والے خالق کے سوا کوئی دوسرا  کیسے جان اور بیان کرسکتا ہے؟ {أَلَا يَعْلَمُ مَنْ خَلَقَ وَهُوَ اللَّطِيفُ الْخَبِيرُ } [الملك: 14]</p><p> اہل مغرب، مستشرقین عموما مختلف احکام شرعیہ اور ان سے متعلقہ نصوص کو اعتراضات کا نشانہ بناتے ہیں اور احکام الہیہ کو  جدیدانسانی معاشرے کےلیے غیرموزوں قرار دیتے ہیں، جس میں بہت سےنام نہاد اسلامی اسکالر بھی  انکےہمنوا ہوجاتے ہیں، چنانچہ حقوق نسواں یا مساوات کے خوشنما نعرے کےنام پر اسلام کے پیش کردہ خاندانی نظام پر مختلف طریقوں سے اعتراضات کیئے جاتے ہیں،جن میں درج بالا اعتراض بھی شامل ہے۔ </p><p>سؤال میں مذکور آیت سے غالبا سورت نساء کی آیت {الرِّجَالُ قَوَّامُونَ عَلَى النِّسَاءِ بِمَا فَضَّلَ اللَّهُ بَعْضَهُمْ عَلَى بَعْضٍ وَبِمَا أَنْفَقُوا مِنْ أَمْوَالِهِمْ فَالصَّالِحَاتُ قَانِتَاتٌ حَافِظَاتٌ لِلْغَيْبِ بِمَا حَفِظَ اللَّهُ وَاللَّاتِي تَخَافُونَ نُشُوزَهُنَّ فَعِظُوهُنَّ وَاهْجُرُوهُنَّ فِي الْمَضَاجِعِ وَاضْرِبُوهُنَّ فَإِنْ أَطَعْنَكُمْ فَلَا تَبْغُوا عَلَيْهِنَّ سَبِيلًا إِنَّ اللَّهَ كَانَ عَلِيًّا كَبِيرًا } [النساء: 34]  کی طرف اشارہ ہے ،لیکن واضح رہے کہ اس آیت کو مسلم گھرانوں میں تشدد کی وجہ یا بنیاد بتانا بد فہمی کی دلیل ہے، اس لیے کہ یہی آیت گھروں میں، امن و سکون  اور خوشحالی کی ضامن ہے۔چنانچہ اس آیت میں تقسیم اختیارات اور تعین دائرہ عمل کو واضح فرمایا گیا ہےاور کسی معاشرتی اجتماعی نظام میں افراد میں اختیارات اور دائرہ عمل کی تقسیم  ایک لابدی اور ضروری امر ہے جس سے وہ نظام  پر سکون  اور خوشحال ہوتاہے،ورنہ لازم آتا ہے کہ جو اختیارات ریاست کے ہیں وہی اختیارات عوام اور رعایا کو بھی دیئے جانے چاہئیں اورجو اختیارات مالک اورآقا کے ہیں وہی اختیارات  مملوک اورنوکر کےبھی ہوں ،لیکن اس بات کو کوئی بھی قرین عقل وقیاس نہیں قرار دے گا۔</p><p> <strong>خاندانی نظام کی تشکیل اور تنظیم کے سنہرے اور روشن اصول پر مشتمل قرآنی آیت مبارکہ: </strong></p><p>تفصیل اس اجمال کی آیت کی تفسیر کی روشنی میں یہ ہے کہ  ازدواجی رشتہ اور تعلق ایک خاندانی نظام کے تشکیل کی بنیادی اکائی ہےاور انسانی معاشرےکے کسی بھی نظام میں حاکم اور محکوم کا تعلق اور ربط ایک لابدی ضرورت اور حقیقت ہے، جیساکہ پہلے بھی بیان ہوچکا،لہذااس نظام کےافراد میں حاکم اور محکوم کی تعیین  کےبنیادی وجوہ  اور اس نظام کے افراد کے اختیارات اور دائرہ عمل کی تعیین اور تحدید اور حاکم اور محکوم کے درمیان اختلاف اور تنازع کے تصفیہ وحل کے اصول اور طریقوں کو بیان کرنے کے لیے یہ آیت  ایک روشن اور سنہرا باب ہے،چنانچہ سب سے پہلے اس آیت کا ابتدائی حصہ""الرِّجَالُ قَوَّامُونَ عَلَى النِّسَاءِ بِمَا فَضَّلَ اللَّهُ بَعْضَهُمْ عَلَى بَعْضٍ وَبِمَا أَنْفَقُوا مِنْ أَمْوَالِهِمْ"" مرد اور عورت کے آپس کے تعلق سے پیدا ہونے والے نظام میں حکام کی تعیین کرتے ہوئے مرد کو عورت پر حاکم قرار دینے کا اعلان کرتی ہے اور اس کی  درج ذیل دو مضبوط ومعقول بنیادی وجہیں بیان کرتی ہے:</p><p> (۱)  سب سے پہلےخلقی اور فطری طور پر مردوں کی جسمانی ذہنی  ساخت اورعملی کارکردگی کو بنیاد بنایا گیا ہے، اس لیے کہ حاکم کے اندر دو صلاحیتوں کا ہونا ضروری ہے : ایک قوت فیصلہ اور دوسری  قوت تنفیذ عمل اور یہ دونوں صلاحتیں ذہنی کاکردگی اور جسمانی ساخت میں کمال کا تقاضا کرتی ہیں اور عورتوں کی بنسبت مردوں میں یہ اوصاف بدرجہ اتم ہیں ، چنانچہ عورتوں کا جسمانی قوت کے لحاظ سے مردوں سے کم زور ہونا تو ظاہر ہے اورسمجھ بوجھ  اور ذہنی لحاظ سے کم زور ہونے کی دلیل یہ ہے کہ  عام مشاہدے میں مردوں کی بنسبت عورتیں  جذبات کی مغلوبیت اور جلد فریب خوردگی اور ناعاقبت اندیشی میں مردوں سے بڑھ کر ہیں، لہذا معلوم ہوا کہ وہبی (خلقی اور فطری) لحاظ سے مرد عورت کی بنسبت حاکمیت کے زیادہ موزوں ہے۔</p><p>(۲)اسی پہلی وجہ پر تفریع کرتے ہوئے حاکمیت کی دوسری وجہ بیان کرتے ہوئے قرآن مجید فرماتاہےکہ نفقہ اور مالی ذمہ داریاں مردوں کے ذمہ ہے ،اس لیے کہ عورت اپنی فطری جسمانی ساخت کی کمزوری کے باعث اور گھر سے باہرکے ماحول کا  اس کے لیے سازگار نہ ہونے کے باعث ان ذمہ داریوں کی متحمل نہیں،لہذاآیت کے اس حصہ کی اس تفصیل وتفسیر سے جہاں مرد کی حاکمیت کی مضبوط ومعقول وجوہ سامنے آتی ہیں تووہیں اس طرف بھی اشارہ ہوتا ہے کہ جب تقسیم کار کے اصول کی بنیاد پر مالی ذمہ داریاں اور اس کے لیے طلب معاش مرد کے ذمہ ڈال دی گئی ہے تو عورت کے ذمہ امور خانگی رہ جاتے ہیں کہ وہ اسی کی متحمل ہے۔لہذا یہ سمجھنا درست نہیں کہ   عورت کو اپنے نفقہ میں مرد کا محتاج کرکے اس کا رتبہ کم کردیا گیا ہے، بلکہ یہ محض تقسیم کار کے اصول کے پیش نظر  ڈیوٹیاں تقسیم کردی گئی ہیں،، جس سے ایک دوسرے پر جزوی تفاضل ایک لابدی امر ہے ،لیکن مرد کی یہ  حاکمیت اور برتری نہ تو عورتوں کا رتبہ کم کرنے کے لیے ہے اور نہ ہی اس میں خاص مردوں کی کوئی ذاتی منفعت ہے،بلکہ اس کا فائدہ بھی درحقیقت عورت ہی کی طرف واپس لوٹتا ہے۔</p><p> تقسیم عمل واختیارات کے اس بنیادی اصول کے بعدچونکہ عملی دنیا  میں عورتوں کے دو طبقے ہوگئے ہیں : (۱) ایک وہ جنہوں نے اس بنیادی اصول اور اپنے معاہدہ  زوجیت کی پابندی وپاسداری کی اور مرد کی حاکمیت کو تسلیم کرکےاس کی اطاعت کی، ایسا طبقہ چونکہ خانگی امن واطمینان کا خود ہی کفیل ہے،لہذا اس کو کسی اصلاح کی ضرورت نہیں،(۲) دسرا طبقہ وہ ہے جو اس اصول  اور معاہدہ ازدواج کے مطابق عمل پر آمادہ   نہ ہو۔</p><p> چنانچہ آیت کے اگلے حصہ"" فَالصَّالِحَاتُ قَانِتَاتٌ حَافِظَاتٌ لِلْغَيْبِ بِمَا حَفِظَ اللَّهُ ""میں محکوم بیوی کی منصبی ذمہ داری بیان کی گئی ہے کہ عورت اگر باصلاح ہے، یعنی وہ  شوہر کے مزاج کی ہم آہنگ اور آمادہ برعمل ہو تو اس کے ذمہ تمام انتظامی اور جائز شرعی امور میں شوہر کی اطاعت لازم ہے اور یہ اطاعت  احسان کے درجہ میں ہو یعنی سامنے بھی، پیٹھ پیچھے بھی،شوہر کے جان مال اور عزت کی مکمل حفاظت کرے اور صنفی نزاکت کے پیش نظر اس ذمہ داری کے اٹھانے میں خصوصی توفیق خدوندی  کےشامل ہونےکا مژدہ بھی سنایا گیا ہے اور دوسرے طبقہ کی اصلاح کے لیے آیت کے دوسرے  اگلےجملے"" وَاللَّاتِي تَخَافُونَ نُشُوزَهُنَّ فَعِظُوهُنَّ وَاهْجُرُوهُنَّ فِي الْمَضَاجِعِ وَاضْرِبُوهُنَّ"" میں ایک ایسا مرتب نظام بتلایا گیا کہ جس کے ذریعہ گھر کی اصلاح گھر کے اندر ہی ہوجائے اور میاں بیوی کا جھگڑا انہیں دونوں کے درمیان نمٹ جائے ، کسی تیسرے کی مداخلت کی ضرورت نہ ہو، اس میں حاکم مردوں کو خطاب کرکے ارشاد فرمایا گیا کہ اگر عورتوں سے نافرمانی ہوجائے یا اطاعت میں کچھ کمی محسوس کرو تو سب سے پہلا کام یہ کرو کہ سمجھا بجھا کر ان کی ذہنی اصلاح کرو اور انہیں عمل اور اطاعت پر آمادہ کرو ، اس سے کام چل گیا تو معاملہ یہیں ختم ہوگیا ،  عورت ہمیشہ کے لیے گناہ سے اور مرد قلبی اذیت سے اور دونوں رنج وغم سے بچ گئے، اور اگر فہمائش سے کام نہ چلے تو دوسرا درجہ یہ ہے کہ ان کو  عملی تنبیہ کرنے  اور اپنی ناراضگی کا اظہار کرنے کےلیے خود علیحدہ بستر پر سوؤ ، یہ ایک معمولی اور بہترین  تنبیہ ہے، اس سے عورت متنبہ ہوگئی تو جھگڑا یہیں ختم ہوگیا اور وہ اس شریفانہ سزا پر بھی اپنی نافرمانی اور کج روی سے باز نہ آئی تو تیسرے درجہ میں معمولی مار مارنے کی بھی اجازت دیدی گئی ہے، جس کی حد یہ ہے کہ اس مار کا اثر وزخم نہ ہو۔ مگر  اس تیسرے درجہ کی سزاکے استعمال  کو نبی کریم صلی اللہ علیہ وسلم نے پسند نہیں فرمایا ،بلکہ فرمایا کہ شریف لوگ ایسا نہیں کریں گے۔لہذا معلوم ہوا کہ اس سزا کی شرعی حیثیت محض ایک مشروط ومحدود اجازت کے درجہ سے زیادہ نہیں۔</p><p> بہر حال اس معمولی مار پیٹ سے بھی معاملہ اگر درست ہوگیا تب تو مقصد حاصل ہوگیا ، اس میں مردوں کو عورتوں کی اصلاح کے لیے جہاں تین اختیارات دیئے گئے ہیں تو وہیں آیت کے آخری حصہ"" فَإِنْ أَطَعْنَكُمْ فَلَا تَبْغُوا عَلَيْهِنَّ سَبِيلًا إِنَّ اللَّهَ كَانَ عَلِيًّا كَبِيرًا"" میں یہ بھی ارشاد فرمایا ہے کہ اگر ان تین نمبری تدریجی تدبیروں سے وہ تمہاری بات ماننے لگیں تو اب تم بھی  زیادہ  بال کی کھال نہ نکالو اور الزام تراشی میں مت لگو ،بلکہ چشم پوشی سے کام لو اورخاص شوہروں کی اصلاح کے لیے ایک بہترین نسخہ ارشاد فرمادیا کہ"" خوب سمجھ لو کہ اللہ تعالی نے ہی تمہیں عورتوں پر بڑائی اور اختیارات دئیے ہیں تو اللہ کی بڑائی تمہارے اوپر بھی مسلط ہے(سزا کی تنفیذ میں اس کو ہمیشہ سوچتے رہو )،تم نے زیادتی کی تو اس کی سزا تم بھگتوگے۔(ماخوذازمعارف القرآن:ج۲،ص۴۰۱ تا ۴۰۶)</p><p>اعتراض کا منشاء ناقدکی بدنیتی  یا بدفہمی ہے:</p><p>مذکورہ تفصیل کی روشنی میں تحریک حقوق یا آزادی نسواں کے علمبرداروں سے سؤال ہے کہ  اس آیت کا کونسا حصہ کس طرح کسی مسلم گھرانے کی تشدد کی وجہ بن سکتاہے؟جبکہ حقیقت یہ ہے کہ اگر کسی مسلم گھرانے میں  تشددیا تنازع ہے تو اس کی  بنیادی وجہ اس آیت پر عمل نہ کرنا ہے، اس لیےکہ اس آیت اور اس کی بعد بھی کسی بھی آیت میں کسی بھی طرح تشدد کی اجازت نہیں دی گئی، بلکہ قرآن مجید کی اس آیت اور بعد کی آیات میں خاندانی اور گھریلو تشدد اور تنازع  کے اصلاح اور تصفیہ کے لیے تین درجے بیان کئے گئے ہیں:</p><p>۱۔ گھر کے جھگڑے کا حل اور تصفیہ گھر ہی میں  تدریجی تدبیروں سےچکادیا جائے۔جس میں مار کی سزا آخری اور وہ بھی مشروط ومحدود اجازت کے درجہ میں ہے اورحدود سے تجاوز کی صورت میں  اخروی مؤاخذہ کی تنبیہ بھی ساتھ مذکور ہے۔</p><p>۲۔ یہ صورت ممکن نہ رہے تو حکام یا برادری کے لوگ دوحکموں کے ذریعہ ان  میں مصالحت کی کوشش کریں، تاکہ گھر کا جھگڑا اگر گھر میں ختم نہ ہو تو کم از کم  خاندان کے اندر ہی اندر محدود ہوکر ختم ہوسکے۔</p><p>۳۔ جہاں یہ دوسرا طریقہ بھی مفید یا ممکن نہ رہے تو آخر میں معاملہ قانونی طریقے اور عدالت تک پہنچتا ہے اور عدالت دونوں کی حالات ومعاملات کی تحقیق کر کےعادلانہ فیصلہ کرے۔</p><p> ہمارے خیال میں متمدن دنیا خاندانی نظام کی تشکیل اور تنظیم اوراس کے مشکلات کے لیےقرآن کی اس آیت میں پیش کردہ اصول اور ہدایات پر مشتمل فارمولے سے  بہتر کوئی فارمولا  پیش نہیں کرسکتی۔ ھاتوا برھانکم ان کنتم صادقین۔</p><p>حقیقت یہ ہے کہ تحریک نسواں کےناقدین کایہ اعتراض اگر آیت کا حقیقی مفہوم جاننے کے باوجود ہے تو  بد نیتی پر مبنی ہے،ورنہ بد فہمی کی دلیل وعلامت ہے، ہاں بعض دفعہ بعض افراد کی کسی قانون کی غلط تشریح یا غلط تطبیق سےبعض پیچیدگیاں پیدا ہوجاتی ہیں ،لیکن اس کی وجہ سے  پورے معاشرے کے لیےاصل قانون کو ہی مورد الزام ٹہرانا ہرگز درست نہیں،بلکہ ایسا کرنا بہت بڑی سنگین غلطی اور ناعاقبت اندیشی قراردی جائے گی۔</p><h6 class=""has-text-align-right"">حوالہ جات</h6><h5><h5>۔۔۔۔۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۲ذی الحجہ۱۴۴۴ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نواب الدین </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10854,jameya-tur-rasheed,ایمان وعقائد,ایمان و عقائد کے متفرق مسائل
2023-08-10,https://almuftionline.com/2023/08/10/10853/,تحریک آزادی نسواں کا حکم,<p>آزادی نسواں کی تحریک کے بارے میں اسلام کیا کہتا ہے؟ اس تحریک کا مقصد عورت کو معاش کے قابل بنانا ہے،اسلام کے مطابق عورت کون کون سی نوکری کرسکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آزادی کا لفظ ایک وسیع مفہوم رکھتا ہے،جس کی مختلف صورتیں ہیں اور ان میں بعض اسلام میں جائزاوربعض ناجائز اور ممنوع ہیں۔</p><p><strong>اسلام سے قبل عورت کی حالت:</strong></p><p> اسلام سے پہلے دنیا بھر کے اقوام اور ملل اور انسانی رسوم ورواج میں عورت ظلم وستم اور ابتذال اور تحقیر کی حالت  میں مبتلا تھی،چنانچہ ایک طرف عورت کو  غلام بلکہ جانوروں کی طرح مال کی حیثیت حاصل تھی ،جو معاشرے کا مجبور  ترین اورغیر مختار فرد ہوتا تھا،نیزانسانی معاشرتی حقوق میں امتیازی سلوک کاشکارتھی،چنانچہ اسے نحوست کی علامت قراردیاگیا،نیزاسےمیراث سےمحروم رکھا گیا، دیت اور قصاص میں یہ مرد کے برابر حقدار نہیں تھی،اور دوسری طرف عورت  محض آلہ تعیش اور ذریعہ استلذاذ  کے طور پر مشترکہ  قومی ملکیت اور شاملات  کی طرح  کئی مردوں کی مشترکہ متاع نشاط بن سکتی تھی،شوہر کے ہوتے ہوئے اس کا عاشق بھی برابر کا حقدار سمجھا جاتا تھا،لیکن قرآن مجید نے اس کی اس حالت  کو اپنی معجزانہ تعبیرمیں لفظ جاہلیت اولی سےتعبیرفرمایا ہے،ارشاد ہے: {وَلَا تَبَرَّجْنَ تَبَرُّجَ الْجَاهِلِيَّةِ الْأُولَى} [الأحزاب: 33] ""قدیم  زمانہ جہالت کے دستور کے موافق مت پھرو"" یعنی اسلام سے قبل کی تمام غیر اسلامی رسوم وروایات کو چھوڑدو۔</p><p><strong>اسلام   اورمساوات /آزادی وحقوق نسواں:</strong></p><p>لہذااسلام  ہی نے آکر اس کو بھی مرد کی طرح انسانی معاشرے کا ایک آزاد اور خود مختار  محترم فرد کی حیثیت دی اوراسےدینی دنیوی انفرادی واجتماعی معاشرتی حقوق کاتحفظ فراہم کیا،چنانچہ ایک طرف تو اس ضعیف وناتوں جسم سے ظلم واستبداد کی ساری بیڑیاں توڑ ڈالیں اور اسے مقام انسانیت( انسانی حقوق) میں مردوں کے ہمسروبرابر قراردیا ہے،لہذا ارشاد ہے: { يَا أَيُّهَا النَّاسُ إِنَّا خَلَقْنَاكُمْ مِنْ ذَكَرٍ وَأُنْثَى وَجَعَلْنَاكُمْ شُعُوبًا وَقَبَائِلَ لِتَعَارَفُوا إِنَّ أَكْرَمَكُمْ عِنْدَ اللَّهِ أَتْقَاكُمْ إِنَّ اللَّهَ عَلِيمٌ خَبِيرٌ} [الحجرات: 13] ، اے لوگو!ہم نے تم کوایک مرد اور عورت سے پیدا کیا اور تمہیں مختلف قومیں اور مختلف خاندان بنایا تاکہ ایک دوسرے کو شناخت کرسکو، اللہ کے نزدیک تم سب میں بڑا شریف وہ ہے جو سب سے زیادہ پرہز گار ہو، بیشک اللہ خوب جاننے والا خوب خبردار ہے۔""یعنی جنس اور قوم یا خاندان باعث تفاخر نہیں،بلکہ اللہ کے نزدیک شرافت اور کرامت کااصل مدار  تقوی (عمل اور کردار کی درستگی وپاکی )ہے۔""نیز عورت کو انسانی معاشرے میں بیوی کاپیار ومحبت، سکون وسرور سےلبریزاورماں کامحترم،مقدس ومعززاوربیٹی کارحمت وشفقت  سے بھرا مقام بھی عطا فرمایااوراس جیسے دیگرنسوانی رشتوں کی بھی تحسین وعزت افزائی فرمائی،چنانچہ ارشاد خدواندی ہے: {وَمِنْ آيَاتِهِ أَنْ خَلَقَ لَكُمْ مِنْ أَنْفُسِكُمْ أَزْوَاجًا لِتَسْكُنُوا إِلَيْهَا وَجَعَلَ بَيْنَكُمْ مَوَدَّةً وَرَحْمَةً} [الروم: 21] ترجمہ""اور اس  کی نشانیوں میں سے یہ ہے کہ  اس نے تمہارے لیے تمہاری جنس کی بیویاں بنائی ہیں تاکہ تم ان سے مل کرآرام پاؤ اور اس نے تم میاں بیوی میں محبت اور ہمدردی پیدا کی۔"" نیز نبی صلی اللہ علیہ وسلم نے فرمایا :من ابتلي من هذه البنات بشيء فأحسن إليهن، كن له سترا من النار.( متفق عليه)کہ جو شخص لڑکیوں کی کفالت کرے گا تودوزخ کی آگ اس پر حرام ہوگی، نیز فرمایا :من عال جاريتين حتى تبلغا جاء يوم القيامة أنا وهو كهاتين وضم أصابعه.( رواه مسلم)کہ جودو بیٹیوں کی بلوغت تک نگہداشت کرے گا وہ جنت میں میرے ساتھ اتنا قریب ہوگا جیسے ہاتھ کی دو انگلیاں قریب ہوتی ہیں، نیز فرمایا: خيركم خيركم لأهله وأنا خيركم لأهلي وما أكرم النساء إلا كريم ولا أهانهن إلا لئيم( كتاب الأربعين في مناقب أمهات المؤمنين) (ص: 109) کہ   تم میں بہترین شخص وہ ہے جو اپنے گھر والوں کے ساتھ برتاؤ میں اچھا ہواورمیں تم سب سے زیادہ اپنے گھر والوں سے اچھا سلوک کرنے والا ہوں اورعورتوں کی عزت اور تکریم شرفاء کا اور ان کی اہانت وتحقیر رذیلوں کا شیوہ ہے،نیزعورتوں کےساتھ کھلانےپلانے،رہن سہن میں حسن سلوک کی بہت سخت تاکیدیں فرمائی،چنانچہ فرمایا:الاواستوصوا بالنساء خيرا۔۔۔۔۔ ألا وحقهن عليكم أن تحسنوا إليهن في كسوتهن وطعامهن». رواه الترمذي، وقال: «حديث حسن صحيح»اور پھردوسری طرف ومذہبی واسلامی معاشرتی اقدار وروایات میں اسے عبادات کا بھی مکلف بنادیا کہ وہ بھی اللہ کی عبادت کر کے اجروثواب اور قدرو منزلت  حاصل کرنے میں مردوں سے کم نہیں ،بلکہ اپنے اخلاص اورجدو جہد سے مردوں سے بھی سبقت لے جاسکتی ہیں، چنانچہ قرآن مجید میں  اہل ایمان کوتوصیف کے تمغوں سے نوازنے  میں مردوں کے ساتھ انہیں بھی بلاتفریق  نواز، چنانچہ اگر مردوں کو مسلمین، مؤمنین، قانتین، صادقین، صابرین، خاشعین،صائمین، حافظین ذاکرین کےخطابات سےنوازاہےتو  اس کےساتھ ساتھ عورتوں کوبھی مسلمات،مؤمنات،قانتات،صائمات،صادقات،صابرات،خاشعات،متصدقات،حافظات،ذاکرات کےتمٖغوں سے نوازکر دونوں کو بلا تفریق مغفرت اور اجر عظیم کی بشارت سے نواز، ارشاد خداوندی ہے:{إِنَّ الْمُسْلِمِينَ وَالْمُسْلِمَاتِ وَالْمُؤْمِنِينَ وَالْمُؤْمِنَاتِ وَالْقَانِتِينَ وَالْقَانِتَاتِ وَالصَّادِقِينَ وَالصَّادِقَاتِ وَالصَّابِرِينَ وَالصَّابِرَاتِ وَالْخَاشِعِينَ وَالْخَاشِعَاتِ وَالْمُتَصَدِّقِينَ وَالْمُتَصَدِّقَاتِ وَالصَّائِمِينَ وَالصَّائِمَاتِ وَالْحَافِظِينَ فُرُوجَهُمْ وَالْحَافِظَاتِ وَالذَّاكِرِينَ اللَّهَ كَثِيرًا وَالذَّاكِرَاتِ أَعَدَّ اللَّهُ لَهُمْ مَغْفِرَةً وَأَجْرًا عَظِيمًا } [الأحزاب: 35] بلکہ بہت ساری مذہبی ذمہ داریوں سے عورتوں کوخصوصی استثناء اور رخصت بھی دے رکھی ہے۔چنانچہ جہاد،جمعہ،قضاءعامہ وحکومت وریاست کے ذمہ داریوں سے اسے مکمل آزادی بخشی اورصنف نازک کےمخصوص حالات مثلا حالت حیض ونفاس میں بعض احکام مثلا نماز اور روزے کے احکام میں خصوصی تخفیف فرمائی،لیکن اس سب کچھ کے باوجود ان کےاخروی اجرو ثواب میں کمی نہیں فرمائی،بلکہ مؤمن مردوں اور عورتوں دونوں کےلیےمطلقا مکمل اجر وثواب کی وعدہ کے ساتھ آخرت میں جنات خلد وخدواندی خوشنودی کی مکمل و  مساویانہ بشارت دی ہے اور واضح الفاظ میں فرمایا  کہ{وَعَدَ اللَّهُ الْمُؤْمِنِينَ وَالْمُؤْمِنَاتِ جَنَّاتٍ تَجْرِي مِنْ تَحْتِهَا الْأَنْهَارُ خَالِدِينَ فِيهَا وَمَسَاكِنَ طَيِّبَةً فِي جَنَّاتِ عَدْنٍ وَرِضْوَانٌ مِنَ اللَّهِ أَكْبَرُ ذَلِكَ هُوَ الْفَوْزُ الْعَظِيمُ} [التوبة: 72]البتہ غیر اختیاری فضائل جیساکہ مرد ہونا اور اس کی وجہ سے جہادوغیرہ میں شرکت  اور میراث میں ان کا دوگنا حصہ ہونا اور مرد کی گواہی کا کامل ہونا وغیرہ اس میں خدواندی تقسیم پر رضامندی کو شیوہ بنانے اور کسی حکمت الہیہ پر مبنی ہونے کا نظریہ وعقیدہ رکھنے کا حکم بھی ساتھ دیا ہے: {وَلَا تَتَمَنَّوْا مَا فَضَّلَ اللَّهُ بِهِ بَعْضَكُمْ عَلَى بَعْضٍ لِلرِّجَالِ نَصِيبٌ مِمَّا اكْتَسَبُوا وَلِلنِّسَاءِ نَصِيبٌ مِمَّا اكْتَسَبْنَ وَاسْأَلُوا اللَّهَ مِنْ فَضْلِهِ إِنَّ اللَّهَ كَانَ بِكُلِّ شَيْءٍ عَلِيمًا } [النساء: 32]  ترجمہ:""اور تم(سب مردو عورت) ایسےکسی امرکی تمنامت کیاکروجس میں اللہ تعالی نے بعضوں کوبعضوں پرفوقیت بخشی ہے،کیونکہ مردوں کےلیےان کےاعمال کاحصہ( اخروی ثواب) ثابت ہے اورعورتوں کےلیے ان کےاعمال کاحصہ( اخروی ثواب) ثابت ہے،اوراللہ تعالی سےاس کےفضل کی درخواست(یعنی دعاء) کرو،بلا شبہ اللہ تعالی ہر چیز کوخوب جانتےہے۔""</p><p>نیزجہاں اسلام نے عورت کوفی الجملہ انسانی و مذہبی معاشرتی مساوات،آزادی وحقوق دیئے ہیں تو ساتھ ہی اس کے حدود بھی متعین فرمادیئے ہیں کہ وہ اپنی شادی  کے معاملات میں شرعی پابندی کے دائرہ  میں خود مختار ہے، اسی طرح اپنے مالکانہ حقوق وتصرفات کےاختیار  کا حق اسے دیا گیا ہے اور بوقت ضرورت اس کو مختلف ذرائع معاش اختیار کرنے کی بھی اجازت دی گئی ہے، اسے حق وصیت دیا گیا ہے، اسی طرح اسے میراث کا مستحق ٹہرایا گیا ہے، نیز دیت اور قصاص میں وہ مردوں کے برابر مانی گئی ہے، ان کی عزت ،عقت اور پاکدامنی پر غلط انگلی اٹھانے والوں کی سزامردوں کی سزا کے برابر رکھی گئی،اور مرد(شوہر) کی طرف سے غلط بہتان پر اس سے لعان کے ذریعہ جدائی کا حق بھی دیا گیا ہے ، نیزجدائی کے بعد  ایک متعین مدت تک کے لیے اسے اپنی ممتا کو سہارا دینے کے لیے  بچے کی پرورش کا حق بھی دیا گیا ہے، اسی طرح اسے گواہی  دینےکا حق استعمال کرنے کی بھی اجازت دی گئی ہے اگرچہ وہ مرد کی گواہی کے آدھی کے برابر ہے، اسی طرح ناچاقی کی صورت میں اس کو بالواسطہ( بواسطہ عدالت) فسخ نکاح کا حق استعمال کرنے کی بھی اجازت دی گئی ہے۔الغرض دنیاکاکوئی قدیم یاجدیددستورونظام اوررسم ورواج ایسانہیں،جس نےعورت کووہ مقام دیاہوجو اسلام نےاسےدیاہے۔</p><p><strong>چادراورچاردیواری اورطلب معاش کےمسئلہ میں اسلامی نقطہ نظرکافلسفیانہ پس منظر:</strong></p><p>اسلام نے عورتوں کی عصمت وآبرو  اور ان کے حقوق کےاحترام وتحفظ کویقینی بنانےکےلیےاس کو بنیادی طور پر گھر میں رہنے کی تاکید فرمائی ہے،اوراس کو نکاح جیسے مقدس بندھن میں بندھے رہنے کی تلقین کی گئی اور مردوں کو بشرط عدل ونصاف صرف چار شادیوں کی اجازت دی گئی اور اس کے نان نفقہ کا ذمہ دار مرد کو بنایا گیا اور  ان تمام عوامل پر پابندی لگائی گئی جو اس کی عزت وآبرو کے لیے خطرہ بن سکتے ہیں،چنانچہ نامحرم کے لیے اسے دیکھنے کو آنکھ کا زنا قرار دیا گیا،مردوں سے اختلاط پر پابندی لگائی گئی،گھر سے بلاضرورت نکلنے پر پابندی لگائی گئی، اس لیے کہ عورتوں کے ذمہ  گھریلو معاملات سپرد کئے گئے ہیں، لہذا اس کا حل یہی ہے کہ عورت گھر میں اپنی حاضری کو یقینی بنائے تاکہ گھر کی دیکھ بھال اور بچوں کی تربیت اور خانگی امور کی بروقت  ادائیگی ممکن ہو اور مرد کے ذمہ چونکہ گھر سے باہر کے کام ہیں کہ وہ معاش تلاش کرے اور اس صنف نازک  اور اپنی اولاد کی تربیت اور پرورش کی ذمہ داری نبھائے اس کےلیے اس پر گھر میں بند رہنے کی پابندی نہیں لگائی گئی۔</p><p>عام حالت میں  عورتوں کوطلب معاش کےلیے گھرسےباہر نکلنے سےمنع کیا گیا ہے،البتہ بوقت ضرورت وحاجت عورتوں کو گھر سے نکلنے کی بھی اجازت شریعت نے دے رکھی ہے،اس لیے کہ غیر شادی شدہ لڑکی خواہ نابالغ ہو یا کہ بالغ، اس کی کفالت بنیادی طور پر اسکے والد پرڈالی گئی ہے اور شادی شدہ عورت کی کفالت  اس کے شوہر کے ذمہ ہے، البتہ اگر اس کا شوہر نہ ہو اور اس کے علاوہ اس کی کفالت کا کوئی بندوبست( ورثہ کی طرف سے) نہ ہو سکے تو ایسی صورت میں اپنے اور بچوں کی کفالت کےلیے حدود شریعت میں رہتے ہوئے کوئی بھی  جائزذریعہ معاش اختیار کرسکتی ہے۔ یہی حکم اس کی تعلیم اور  تربیت کا ہے کہ جب تک گھر میں بندوبست ہوسکے تو نکلنا درست نہیں، ورنہ حدود شریعت میں رہتے ہوئے باہر جاسکتی ہے۔</p><p>خواتین معاشرےکےہراس شعبہ زندگی میں جاسکتی ہیں جہاں ان کی ضرورت ہو،لہذا مثلاتعلیمی اداروں ،ہسپتالوں اورسیکورٹی اداروں میں سے جہاں جس قدران کی ضرورت ہے، وہ جاسکتی ہیں ،لہذااس کے لیے متعلقہ تعلیم اوراس کےبعدمتعلقہ پیشےسےوابستگی بھی درست ہے،لیکن شرط یہی ہے کہ پردہ کی مکمل پابندی کےساتھ ان کی جس قدر(ذاتی یا ملی وقومی)ضرورت ہو،اسی قدرکی اجازت ہوگی،لہذابلاضرورت یازائدازضرورت  جانایعنی محض رقم کمانےکےلیےجانااورشامل ہونااسلامی تعلیمات کےمنافی ہے۔البتہ صنفی نزاکت و کمزوری اورعموماجذبات سے مغلوبیت،جلد فریب خوردگی اورناعاقبت اندیشی جیسی فطری کمزوریوں کے ہوتے ہوئے حکومت وریاست،قضاء عامہ اور عدالتوں کے شعبوں  کے بوجھ اٹھانے سےانہیں روک دیا گیا ہے۔</p><p><strong>مغربی تحریک آزادی یا حقوق نسواں  کی اسلام میں گنجائش نہیں۔:</strong></p><p> عورتوں کے حقیقی حقوق  اور فطری آزادی پر مشتمل اسلام کے پیش کردہ نظام ستروحجاب اور صنف نازک کے مقدس ومحترم مقام ومنزلت پر مبنی نظام کو تہ وبالا کرنے کے لیے مغرب کے مستشرقین اور غیر مسلم مصنفین اور مسلمانوں کے نام نہاد مصلحین ومفکرین وترقی پسندوں نے اس الہی نظام کوعرصہ دراز سے نشانہ تنقیدو تضحیک بنایا ہوا ہے،اور مسلمانوں میں مغرب سے مرعوب اذہان  بھی  اہل مغرب کی لے میں لے ملاتے ہیں،لہذا کبھی توتعددازواج کی ہنسی اڑائی جاتی ہے تو کبھی حبس بے جاکےعنوان سے پردہ کو  تختہ مشق بنایا جاتا ہے اور کبھی مسلمان عورتوں کی مظلومیت اور قید وبند کا ماتم شروع کیا جاتا ہے، اس طرح اسلامی معاشرے میں مسلمان عورت کی ایک نہایت بھیانک اور قابل رحم تصویر بناکر پیش کیا جاتا ہے، لیکن حقیقت یہ ہے کہ آزادی یاحقوق نسواں تحریک ہو یا مساوات مردوزن کے نام سے تحریک ہویہ در حقیقت تہذیب مغرب کی ایک خطرناک سازش ہے،جس کا بنیادی مقصدحقوق اورغیرفطری آزادی یانام نہادمساوات کےنام پر عورتوں کو  معاشرتی اموروانتظامی اختیارات کے اعتبارسے نہ صرف یہ کہ مردوں کے شانہ بشانہ لا کھڑا کرنا ہے، جس سے معاشرے میں عدم توازن پیدا ہونا ایک لا بدی حقیقت ہے،جس کا  عورتوں کی کم عقلی کےباعث خودآزادی نسواں کا علمبردارمغرب بھی شکار ہے،بلکہ ہر قسم کے اخلاقیات اور مذہبی اقدار سے کھلی آزادی دلانا ہے  اور اسے انسانی معاشرے میں ایک کھلونا بلکہ مردوں کی تسکین خواہش اورہوس کا مشترکہ ارزان بلکہ بے قیمت پرزا بنانا ہے،جس کی اسلام جاہلیت اولی کےعنوان سےنفی کرتارہاہے،اس لیے کہ اس سے معاشرے میں عورت کے صنفی احترام  وتقدس اورجنسی تحفظ کابالکل ختم ہوجانا نہ صرف یہ کہ محتاج بیان ودلیل نہیں،بلکہ معاشرےکےہرکس وناکس کومشاہدبھی ہے، نیز یہ تحریک درحقیقت مسلم ممالک میں مغربیت (جنسی بے راہ روی اور فحاشی)کو فروغ دینے کی ایک خطرناک سازش  ہے، جس کا مقصد مسلمانوں کے خاندانی نظام کو تباہ کرنا ہے۔لہذا اس مغربی تحریک کا حصہ بننے والے نام نہاد مسلم اسکالرودانشوراپنے منفی سرگیوں پرنظر ثانی کریں،ورنہ اللہ کی طرف سےدنیوی واخروی وبال اور عذاب کے منتظر رہیں، ارشاد خدواندی ہے:{ إِنَّ الَّذِينَ يُحِبُّونَ أَنْ تَشِيعَ الْفَاحِشَةُ فِي الَّذِينَ آمَنُوا لَهُمْ عَذَابٌ أَلِيمٌ فِي الدُّنْيَا وَالْآخِرَةِ وَاللَّهُ يَعْلَمُ وَأَنْتُمْ لَا تَعْلَمُونَ} [النور: 19]</p><h6 class=""has-text-align-right"">حوالہ جات</h6><h5><h5>۔۔۔۔۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۲محرم۱۴۴۴ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نواب الدین </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10853,jameya-tur-rasheed,ایمان وعقائد,ایمان و عقائد کے متفرق مسائل
2023-08-09,https://almuftionline.com/2023/08/09/12318/,پھل ظاہر ہونے سے پہلے باغ فروخت کرنے کا حکم,<p> سائل کا باغ ہے جو گھر سے کافی دور ہے،جس کی وجہ سے اس کی حفاظت کرنا کافی مشکل ہے،جب اس باغ کے پھل تیار ہوجاتے ہیں تو لوگ اسے توڑ دیتے ہیں،جس کی وجہ سے ہمیں بہت مالی نقصان ہوتا ہے،فصل ضائع ہوجاتی ہے،درخت کی شاخیں توڑ دیتے ہیں،باغ سے جتنا منافع ملنا چاہیے اتنا نہیں ملتا۔</p><p>لہذا پوچھنا یہ ہے کہ کیا ہم اس باغ کو پھل ظاہر ہونے سے پہلے پھول ہونے کے دوران بیچ سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب تک پھل  ظاہر نہ ہوئے ہوں اس وقت تک  ان کی خرید وفروخت ناجائز ہے ۔</p><p>جب درخت پرصرف پھول ظاہر ہوئے ہوں تو  ان کی خرید وفروخت درست ہے ،لیکن اس صورت میں  پھلوں کی نہیں، بلکہ  پھولوں کی بیع کرنی پڑے  گی اور ظاہر ہےکہ اس صورت میں ان کی قیمت کم ہوگی ۔</p><p>اگر پھلوں  کے ظاہر ہونے سے پہلےباغ کی  خرید وفروخت کرنا چاہیں  تو جائز ہونے کی یہ صورتیں ہوسکتی ہیں:</p><p>پہلی صورت یہ ہے کہ اس وقت بیع نہ کی جائے بلکہ وعدہ بیع کیا جائے مثلا ، بائع (فروخت کنندہ) مشتری (خریدار) کو کہے کہ جب پھل  قابلِ بیع ہو جائیں گے تو میں اتنی رقم کے عوض وہ پھل آپ کو بیچ دوں گا اور خریدار اس بات کا وعدہ کرے کہ میں اس رقم کے عوض یہ پھل خرید لوں گا، اور اس صورت میں بائع یہ دیکھنے کے لئے کہ خریدار اپنے وعدہ میں سنجیدہ ہے یا نہیں ؟ کچھ رقم وعد ہ کے وقت لے سکتا ہے۔ پھر جب پھل بیع کے قابل ہو جائیں تو خریدار باقاعدہ بیع( ایجاب و قبول) کے ذریعے ان پھلوں کو خرید لے،باہمی رضامندی سے سابقہ قیمت پر بھی بیع ہو سکتی ہے اور نئی قیمت پر بھی ہو سکتی ہے،بیع ہونے کی صورت میں  وعدہ کے وقت لی گئی رقم کو اصل قیمت سے منہا کیا جائے گا۔</p><p>نیز بیع ہونے سے پہلے باغ کے پھول یا پھل ضائع ہوگئے تو وہ نقصان خریدار کا نہیں ،بلکہ باغ کے مالک کا ہوگا۔</p><p>دوسری صورت  یہ ہے کہ  پہلے درختوں میں مساقاۃ (درختوں کی نگہبانی اور  پیداوار میں شرکت)  کا عقد ہو،  اس شرط پر کہ ان پھلوں کا متناسب  حصہ،مثلا:35فیصد، باغ کے مالک کو اور باقی حصے خریدار کو ملیں گے ،اس کے بعدباغ کا مالک اپنا حصہ خریدار کے لیے مباح کردے ، پھرباغ کا مالک،خریدار کو جتنے  سالوں  کےلیے چاہے  وہ خالی زمین اجارے پر دیدے جو کہ درختوں کے درمیان ہے اور اس کا کرایہ اپنی مرضی سے   اس قدرمقرر کرے ، جس میں زمین اور پیداوار دونوں  کو ملحوظ رکھا جائے اور اسے مناسب نفع حاصل ہو،اس صورت میں (کہ پہلے مساقاۃ کا عقد ہو ،پھر اجارہ کا )ترتیب کو ملحوظ رکھنا ضروری ہے، یہاں دو الگ الگ معاملات ہوں گے،اب اگر پھل نہ ہو یا کم ہو تو اس کی وجہ سے کرایہ دار کو اجارہ کی اجرت میں کمی کے مطالبہ کا حق حاصل نہیں ہوگا،نیز اگر کرایہ دار  اس زمین میں اپنی کوئی  چیز کاشت کرلیتا ہے تو باغ کے مالک کو بھی اسے روکنے کا حق نہیں ہوگا۔</p><p>تیسری صورت جو ذرا طویل اور مشکل ہے مگراس اعتبارسے بہتر ہے کہ لوگ زمین کے ساتھ پھر درختوں کی بھی حفاظت کریں گے وہ  یہ ہے کہ متعین مدت تک متعین اجرت پر زمین کرایہ پر دی جائے،اس کے بعد کرایہ پر لینے والا اس میں اپنے خرچے سے باغ لگائےاور آمدن بھی خود لے ،کرایہ داری کی مدت ختم ہونے پر باغ کے درختوں کی مناسب قیمت لگا کر مالکِ زمین  کو دیے جائیں،یا اگر فریقین چاہیں  تو درخت کاٹے بھی جاسکتے ہیں۔</p><h6 class=""has-text-align-right"">حوالہ جات</h6><h5><h5>"" سنن أبي داود"" (3/ 260):</h5>
<h5>""عن أنس أن النبي صلى الله عليه وسلم نهى عن بيع العنب حتى يسود و عن بيع الحب حتى يشتد"".</h5>
<h5>"" رد المحتار"" (18/ 383):</h5>
<h5>"" ( ومن باع ثمرة بارزة ) أما قبل الظهور فلا يصح اتفاقا .( ظهر صلاحها أو لا صح ) في الأصح .</h5>
<h5>( ولو برز بعضها دون بعض لا ) يصح .( في ظاهر المذهب ) وصححه السرخسي وأفتى الحلواني بالجواز لو الخارج أكثر زيلعي"" .</h5>
<h5>""الدر المختار""   (5/ 288):</h5>
<h5>""فيستأجر أرضه الخالية من الأشجار بمبلغ كثير، ویساقي على أشجارها بسهم من ألف سهم، فالحظ ظاهر في ا  لإجارة لا في المساقاة، فمفاده فساد المساقاة بالأولى لأن كلا منهما عقد على حدة.</h5>
<h5> (بمبلغ كثير) أي بمقدار ما يساوي أجرة الأرض وثمن الثمار.قوله: (ويساقي على أشجارها)</h5>
<h5>يعني قبل عقد ا لإجارة ، وإلا كانت إجارة الأرض مشغولة فلا تصح كما سيأتي.</h5>
<h5>وفي مسائل الشيوع من البزازية: استأجر أرضا فيها أشجار أو أخذها زراعة وفيها أشجار: إن كان في وسطها لا يجوز إلا إذا كان في الوسط شجرتان صغيرتان مضى عليهما حول أو حولان لا كبيرتان، لأن ورقهما وظلهما يأخذ الأرض والصغار لا عروق لها، وإن كان في جانب من الأرض كالمسناة والجداول يجوز لعدم الإخلال اه.قوله: (بسهم) أي بإعطاء سهم واحد لليتيم أو الوقف والباقي للعامل.</h5>
<h5>قوله: (فمفاده) أي مفاد ما تقدم من قوله: فتفسخ في كل المدة إلخ وقدمنا أن المصنف استفاده من كلام الخانية، وهو بمعنى ما استفاده منه الشارح فافهم.قوله: (بالأولى) ۔۔۔وفي فتاوى الحانوتي: التنصيص في الإجارة على بياض الأرض لا يفيد الصحة، حيث تقدم عقد الإجارة على عقد المساقاة، أما إذا تقدم عقد المساقاة بشروطه كانت الإجارة صحيحة كما صرح به في البزازية"".</h5>
<h5>وقال الرافعی رحمہ اللہ تعالی:""(قولہ:فلا تصح کما سیأتی)الذی ذکرہ  الحموی أخر السابع عشر من فن الحیل نقلا عن المحیط الرضوی استیجار الأشجار لایجوز ،وحیلتہ أن یؤاجر الأرض البیضاء التی تصلح للزراعۃ فیما بین الأشجار بأجر مثلھا وزیادۃ قیمۃ الثمار ثم یدفع رب الأرض الأشجار معاملۃ الیہ علی أن یکون لرب الأرض جزء من ألف جزء ویأمرہ أن یضع ذلک الجزء حیث أراد ،لأن مقصود رب الأرض أن تحصل لہ زیادۃ أجرالمثل بقیمۃ الثمار ومقصود المستأجر أن یحصل لہ ثمار الأشجار مع الأرض وقد حصل مقصودھما بذلک فیجوز"".</h5>
</h5><p>محمد طارق</p><p>دارالافتاءجامعۃالرشید</p><p>21<span dir=""LTR"">/</span>محرم 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12318,jameya-tur-rasheed,خرید و فروخت کے احکام,زمین،باغات،کھیتی اور پھلوں کے احکام و مسائل
2023-08-09,https://almuftionline.com/2023/08/09/12633/,شوہر کا بیوی کے حق میں وصیت کا حکم,<p>ہماری والدہ صاحبہ کا کہنا ہے کہ ہمارے مرحوم والد نے انہیں کہا تھا کہ میرے انتقال کے بعد جب تک تم زندہ رہو سب کچھ تمہارا ہے،پھراس کے بعد یہ جائیداد ساری اولاد کی ہوگی۔</p><p>اب دریافت طلب امر یہ ہے کہ مرحوم والد کی اس بات اور اس پر عمل کرنے کی شرعی حیثیت کیا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مرحوم کا قول وصیت کے حکم میں ہے،لیکن وارث کے لیے وصیت شرعامعتبر نہیں،لہذا ان کی اس وصیت کا شرعا کوئی اعتبار نہیں ہے اور ان کی وفات کے وقت ان کی ملک میں جو کچھ بھی موجود تھا یعنی پلاٹ،سونا،نقدی یا اس کے علاوہ جو بھی چھوٹا بڑا سامان روزمرہ استعمال کی اشیاء سمیت  انہوں نے اپنی ملک میں چھوڑا ہے وہ سب ان کا ترکہ ہے،جس میں سب سے پہلے ان کی تکفین و تدفین کےمتوسط اخراجات نکالے جائیں گے اگر کسی نے اپنی طرف سے نہ کیے ہوں،پھر ان کے ذمے اگر کسی کا قرض ہو وہ ادا کیا جائے گا،پھر اگر والدہ کے حق میں وصیت کے علاوہ کسی غیر وارث کے لیے کوئی جائز وصیت کی ہو تو تہائی مال میں سے اس پر عمل کیا جائے گا۔</p><p>اس کے بعد جو کچھ باقی بچے گا وہ مذکورہ بالاتناسب سے تمام ورثہ کے درمیان تقسیم ہوگا۔</p><h6 class=""has-text-align-right"">حوالہ جات</h6><h5><h5>""بدائع الصنائع في ترتيب الشرائع"" (7/ 337):</h5>
<h5>""(ومنها) أن لا يكون وارث الموصي وقت موت الموصي، فإن كان لا تصح الوصية لما روي عن أبي قلابة - رضي الله عنه - عن رسول الله - صلى الله عليه وسلم - أنه قال «إن الله تبارك وتعالى أعطى كل ذي حق حقه، فلا وصية لوارث» وفي هذا حكاية، وهي ما حكي أن سليمان بن الأعمش - رحمه الله تعالى - كان مريضا، فعاده أبو حنيفة - رضي الله عنه - فوجده يوصي لابنيه، فقال أبو حنيفة: - رضي الله عنه - إن هذا لا يجوز، فقال: ولم يا أبا حنيفة فقال: لأنك رويت لنا أن رسول الله - صلى الله عليه وسلم - قال: «لا وصية لوارث» فقال سليمان - رحمه الله -: يا معشر الفقهاء أنتم الأطباء ونحن الصيادلة"".</h5>
</h5><p>محمد طارق</p><p>دارالافتاءجامعۃالرشید</p><p>22<span dir=""LTR"">/</span>ربیع الاول1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",12633,jameya-tur-rasheed,میراث کے مسائل,میراث کے متفرق مسائل
2023-08-09,https://almuftionline.com/2023/08/09/12632/,مرحوم باپ کی جائیداد سے حاصل ہونے والے کرایہ کی تقسیم,<p>میرے والد مرحوم کی کل جائیداد اندازاً ڈھائی سے پونے تین کروڑ کے لگ بھگ ہے،زیادہ تر جائیداد کرایہ پر دی ہوئی ہے،ہم سب ورثا کرایہ کی رقم کی شرعی حساب سے تقسیم چاہتے ہیں،کرایہ کی رقم تقریبا ایک لاکھ روپے بنتی ہے اور ورثا میں ایک بیوہ،پانچ بیٹے اور چار بیٹیاں ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کرایہ کی مذکورہ بالا ایک لاکھ کی رقم میں سے٪5ء12 یعنی 12500 روپے مرحوم کی بیوہ کا حصہ ہے،جبکہ ٪5ء12 یعنی اتنی ہی رقم 12500 روپے مرحوم کے ہر بیٹے کو ملیں گے اور٪5ء6 یعنی اس سے آدھی رقم 6250 روپے مرحوم کی بیٹیوں میں سے ہر  بیٹی کو ملیں گے۔</p><h6 class=""has-text-align-right"">حوالہ جات</h6><h5><h5>..........</h5>
</h5><p>محمد طارق</p><p>دارالافتاءجامعۃالرشید</p><p>22<span dir=""LTR"">/</span>ربیع الاول1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",12632,jameya-tur-rasheed,میراث کے مسائل,میراث کے متفرق مسائل
2023-08-09,https://almuftionline.com/2023/08/09/12075/,دادا کی میراث کا حکم,<p>میرے دادا کا انتقال ہوئے  تقریبا پندرہ سال    ہوگئے  ہیں، ان کی میراث اب تک تقسیم نہیں ہوئی۔ چار سال پہلے میرے  والد صاحب کا بھی انتقال ہوگیا ہے، کیا دادا کی میراث میں سے ہمیں حصہ ملےگا؟ ہم پانچ بھائی ہیں  اور ایک بہن ہے۔ والد کے انتقال کے وقت ہماری والدہ حیات تھیں۔ </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مورث کے انتقال کے وقت جو ورثاء حیات ہوں، ان کو میراث میں سے حصہ ملتا ہے۔ لہٰذا آپ کے والد صاحب  کو دادا کی میراث میں سے حصہ ملےگا۔</p><p>            آپ کے والد  کو دادا سے ملنے والا حصہ اور ان کے  انتقال کے وقت ان کی  ملکیت میں  سونا،  چاندی، نقدی، جائیداد، مکانات، کاروبار، غرض جو کچھ چھوٹا، بڑا ساز و سامان ہے، یا اگر کسی کے ذمہ ان کا قرض تھا، تو وہ سب ان کا ترکہ یعنی میراث ہے ۔اس سے متعلق حکم یہ ہے  کہ سب سے پہلے ان کی تجہیز و تکفین کے اخراجات نکالے جائیں، البتہ اگر یہ اخراجات کسی نے بطورِ احسان اٹھائے ہوں تو پھر انہیں ترکہ سے نہیں نکالا جائے گا ۔اس کے بعد اگر ان  کے ذمے کسی کا قرض ہو تو وہ ادا کیا جائے۔ اس کے بعد اگر انہوں  نے کسی غیر ِوارث کے حق میں کوئی جائز وصیت کی ہو تو ایک تہائی<span dir=""LTR"">(1/3)</span> ترکہ کی حد تک اس کو پورا کیا جائے۔ اس کے بعد جو بچ جائے اس کے 88 حصے کر کے ورثاء کو درج ذیل نقشے کے مطابق تقسیم کر دیا جائے۔بیٹے کے ہوتے ہوئے پوتے ،پوتیاں وارث نہیں ہوتے۔</p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""height:34px; width:177px"">
<p>ورثاء</p>
</td>
<td style=""height:34px; width:174px"">
<p>عددی حصہ</p>
</td>
<td style=""height:34px; width:187px"">
<p>فیصدی حصہ</p>
</td>
</tr>
<tr>
<td style=""height:34px; width:177px"">
<p> بیوی   </p>
</td>
<td style=""height:34px; width:174px"">
<p><span dir=""LTR"">11</span>  حصے</p>
</td>
<td style=""height:34px; width:187px"">
<p><span dir=""LTR"">12.5%</span> <span dir=""LTR"">)</span>ثمن)</p>
</td>
</tr>
<tr>
<td style=""height:35px; width:177px"">
<p>بیٹا   1</p>
</td>
<td style=""height:35px; width:174px"">
<p><span dir=""LTR"">14</span> حصے</p>
</td>
<td style=""height:35px; width:187px"">
<p><span dir=""LTR"">15.9090%  </span>(عصبہ بنفسہ)</p>
</td>
</tr>
<tr>
<td style=""height:34px; width:177px"">
<p>بیٹا    2 </p>
</td>
<td style=""height:34px; width:174px"">
<p><span dir=""LTR"">14</span> حصے</p>
</td>
<td style=""height:34px; width:187px"">
<p><span dir=""LTR"">15.9090%  </span>(عصبہ بنفسہ)</p>
</td>
</tr>
<tr>
<td style=""height:34px; width:177px"">
<p> بیٹا     3</p>
</td>
<td style=""height:34px; width:174px"">
<p><span dir=""LTR"">14</span> حصے</p>
</td>
<td style=""height:34px; width:187px"">
<p><span dir=""LTR"">15.9090%  </span>(عصبہ بنفسہ)</p>
</td>
</tr>
<tr>
<td style=""height:34px; width:177px"">
<p>بیٹا 4</p>
</td>
<td style=""height:34px; width:174px"">
<p><span dir=""LTR"">14</span> حصے</p>
</td>
<td style=""height:34px; width:187px"">
<p><span dir=""LTR"">15.9090%  </span>(عصبہ بنفسہ)</p>
</td>
</tr>
<tr>
<td style=""height:34px; width:177px"">
<p>بیٹا 5</p>
</td>
<td style=""height:34px; width:174px"">
<p><span dir=""LTR"">14</span> حصے</p>
</td>
<td style=""height:34px; width:187px"">
<p><span dir=""LTR"">15.9090%  </span>(عصبہ بنفسہ)</p>
</td>
</tr>
<tr>
<td style=""height:34px; width:177px"">
<p> بیٹی</p>
</td>
<td style=""height:34px; width:174px"">
<p><span dir=""LTR"">7</span> حصے</p>
</td>
<td style=""height:34px; width:187px"">
<p><span dir=""LTR"">7.9545% </span> </p>
<p>(عصبہ بغیرہ)</p>
</td>
</tr>
<tr>
<td style=""height:35px; width:177px"">
<p>کل</p>
</td>
<td style=""height:35px; width:174px"">
<p><span dir=""LTR"">88</span> حصے</p>
</td>
<td style=""height:35px; width:187px"">
<p><span dir=""LTR"">%</span>100</p>
</td>
</tr>
</tbody>
</table><p> </p><h6 class=""has-text-align-right"">حوالہ جات</h6><h5><h5>{يُوصِيكُمُ اللَّهُ فِي أَوْلَادِكُمْ لِلذَّكَرِ مِثْلُ حَظِّ الْأُنْثَيَيْن} [النساء: 11]</h5>
<h5>{فَإِنْ كَانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُم} [النساء: 12]</h5>
</h5><p>محمد فرحان</p><p>دار الافتاء جامعۃ الرشیدکراچی</p><p><span dir=""LTR"">22</span>/صفر الخیر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد فرحان بن محمد سلیم</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12075,jameya-tur-rasheed,میراث کے مسائل,میراث کے متفرق مسائل
2023-08-09,https://almuftionline.com/2023/08/09/12076/,بیوہ کے لیے میراث,<p>بیوی شوہر کے انتقال کے بعد دوسری جگہ شادی کر لے تو کیا اسے پہلے شوہر کی میراث میں سے حصہ ملےگا؟</p><p>میراث ملنے کی صورت میں اگر میت کے بیٹے، بیٹیاں ہوں  تو بیوی کو کتنا حصہ دیا جائے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>میت کے انتقال کے وقت جو ورثاء حیات ہوں ،ان میں  میت کی میراث تقسیم کی جاتی ہے۔ بیوہ عدتِ وفات کے دوران میت کی بیوی شمار ہوتی ہے، لہٰذا اسے میت کی میراث میں سے حصہ دیا جائے گا۔بیوہ عورت عدت کے بعد دوسرا نکاح کرلے تو پہلے شوہر کے ترکہ سے اس کا حصہ وراثت ختم نہیں ہوگا۔</p><p>      میت کی بیٹے، بیٹیاں  ہونے کی صورت میں بیوہ کو میت کے ترکے کا آٹھواں حصہ(ثمن) یعنی <span dir=""LTR"">12.5</span> فیصد ملے گا۔</p><h6 class=""has-text-align-right"">حوالہ جات</h6><h5><h5>{فَإِنْ كَانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُم} [النساء: 12]</h5>
</h5><p>محمد فرحان</p><p>دار الافتاء جامعۃ الرشیدکراچی</p><p><span dir=""LTR"">22</span>/صفر الخیر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد فرحان بن محمد سلیم</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12076,jameya-tur-rasheed,میراث کے مسائل,میراث کے متفرق مسائل
2023-08-09,https://almuftionline.com/2023/08/09/12077/,منہ بولابیٹا (لے پالک) کے لیے میراث,<p>اپنا بچہ کسی کو گود دے دیا جائے تو  بچے کے حقیقی رشتے دار کے انتقال ہوجانے کی صورت میں کیا وہ بچہ اس کا وارث ہوگا؟ جس شخص نے اس بچے کو گود لیا ہو، بچہ اس کی میراث کا حق دار ہوگا، اگر گود لینے والے نے اس کی ولدیت  کے خانے میں اپنا نام لکھوایا ہوا ہو؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>      شریعت میں لے پالک اور منہ بولے بیٹے کی  حیثیت  حقیقی اولاد  کی طرح نہیں ہے،  اور کسی کو منہ بولا بیٹا بنانے سے وہ حقیقی بیٹا نہیں بن جاتا اور نہ ہی اس پر حقیقی اولاد والے احکام جاری ہوتے ہیں۔ لے پالک اور منہ بولی اولاد کو ان کے اصل والد کی طرف منسوب کرنا ضروری ہے۔</p><p>            منہ بولے بیٹے اپنے حقیقی رشتے دار(والد، والدہ، بھائی،بہن وغیرہ) کے تو وارث بنتے ہیں، لیکن جس شخص نے ان کو گود لیا ہے ان کے ترکہ میں ان کا اولاد ہونے کی حیثیت سے حق وحصہ نہیں ہوتا۔ ہاں اپنی زندگی میں بطورِ ہدیہ ( گفٹ)  اسے کوئی چیز دی جاسکتی ہے اور اسی طرح  اگر وہ بچہ شرعی وارث نہ بن رہا ہو تو اس کے حق میں ایک تہائی ترکہ تک کی وصیت کی جاسکتی ہے۔</p><p>            منہ بولا بیٹا چونکہ حقیقی بیٹا نہیں ہوتا،اس لیے اس کو اس کے حقیقی والد کی طرف منسوب کرنا ضروری ہے، اس کی ولدیت میں گود لینے والے کا نام درج کرانا  ناجائز ہے، ہاں گود لینے والا شخص بطورِ سرپرست اس بچے کو اپنا نام دے سکتا ہے۔</p><h6 class=""has-text-align-right"">حوالہ جات</h6><h5><h5>القرآن الکریم: (الأحزاب، الایۃ: 4- 5)</h5>
<h5>{وَمَا جَعَلَ أَدْعِيَاءَكُمْ أَبْنَاءَكُمْ ذَلِكُمْ قَوْلُكُمْ بِأَفْوَاهِكُمْ وَاللَّهُ يَقُولُ الْحَقَّ وَهُوَ يَهْدِي السَّبِيلَ  ادْعُوهُمْ لِآبَائِهِمْ هُوَ أَقْسَطُ عِنْدَ اللَّهِ فَإِنْ لَمْ تَعْلَمُوا اٰبَاءَهُمْ فَإِخْوَانُكُمْ فِي الدِّينِ وَمَوَالِيكُمْ وَلَيْسَ عَلَيْكُمْ جُنَاحٌ فِيمَا أَخْطَأْتُمْ بِهِ وَلَكِنْ مَا تَعَمَّدَتْ قُلُوبُكُمْ وَكَانَ اللَّهُ غَفُورًا رَحِيمًا }</h5>
<h5>سنن أبي داود (4/ 330):</h5>
<h5>""عن أنس بن مالك، قال: سمعت رسول الله صلى الله عليه وسلم، يقول: «من ادعى إلى غير أبيه، أو انتمى إلى غير مواليه، فعليه لعنة الله المتتابعة، إلى يوم القيامة»"".</h5>
<h5>التفسير المظهري (7/ 284):</h5>
<h5>""لا يثبت بالتبني شىء من احكام البنوة من الإرث وحرمة النكاح وغير ذلك"".</h5>
</h5><p>محمد فرحان</p><p>دار الافتاء جامعۃ الرشیدکراچی</p><p><span dir=""LTR"">22</span>/صفر الخیر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد فرحان بن محمد سلیم</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12077,jameya-tur-rasheed,میراث کے مسائل,میراث کے متفرق مسائل
