issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-01-17,https://almuftionline.com/2022/01/17/9044/,سواری پر نماز پڑھنے   کی صورت میں سجدہٴ تلاوت کا حکم,<p>گاڑی پر نماز کے دوران تلاوت کرتے ہوئے اگر آیتِ سجدہ پڑھی جائے تو سجدہٴ تلاوت کس طرح ادا کیا جائے گا؟ نیز اگر آیتِ سجدہ بار بار پڑھی جائے تو کیا ہر مرتبہ سجدہٴ تلاوت کرنا ضروری ہو گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>گاڑی پر نماز کے دوران تلاوت کرتے ہوئے اگر آیتِ سجدہ پڑھی تو سجدہ ٴ تلاوت کرنا واجب ہے اور اس سجدہ کا طریقہ نماز کے عام سجدوں کی طرح ہی ہے، جیسے سواری پرنماز کا سجدہ اشارہ سے ادا کیا جاتا ہے، اسی طرح سجدہٴ تلاوت بھی رکوع کی بنسبت کچھ زیادہ جھک کر اشارہ سے ادا کیا جائے گا۔نیزاگر سواری پر ایک ہی آیت نماز میں اپنی جگہ پر بیٹھے بیٹھے کئی بار پڑھی تو بھی صرف ایک ہی سجدہ واجب ہو گا،"" لأن الصلاة تجمع الأماكن كذا في الشامية"" کیونکہ نماز كی حالت ميں اپنی جگہ پر بیٹھے رہنے سےمجلس تبدیل نہیں ہوتی۔</p><p>البتہ اگر کوئی شخص نماز کے علاوہ سواری پر بیٹھے بیٹھے بار بار آیتِ سجدہ پڑھے تو اس صوررت میں مسافر اور ڈرائیور کے حکم میں فرق ہو گا، مسافر پر ایک ہی سجدہ واجب ہو گا، کیونکہ سواری کا چلنا اس کی طرف منسوب نہیں، جیسا کہ فقہائے کرام رحمہم اللہ نے لکھا ہے کہ اگر کوئی شخص کشتی میں بیٹھے ہوئے آیتِ سجدہ باربار پڑھے تو ایک ہی سجدہ واجب ہوتا ہے، کیونکہ کشتی ہوا کے زور پر چلتی ہے، لہذا اس کے حق میں اپنی جگہ پر بیٹھے رہنے سے مجلس کا تبدیل ہونا شمار نہیں ہو گا۔ جہاں تک ڈرائیور کا تعلق ہے تو چونکہ وہ خود گاڑی چلا رہا ہوتا ہے اور گاڑی کا چلنا اس کے فعل کی طرف منسوب ہے،  اس لیے گاڑی کا چلنا اس کے حق میں مجلس  کا بدلنا شمار ہو گا، چنانچہ فقہائے کرام رحمہم اللہ نے دابہ یعنی جانور پر سواری کا حکم یہی لکھا ہے کہ اس میں تکرارِ سجدہ واجب ہو گا اور اس کی وجہ یہی ہے کہ وہ جانور آدمی کے ہانکنے سے چلتا ہے، اس لیے جانور کا چلانا آدمی کا چلنا شمار ہو گا۔</p><p>واضح رہے کہ گاڑی میں نماز کے علاوہ آیتِ سجدہ پڑھنے سے اشارہ سے سجدہ کرنا کافی نہیں ہو گا، بلکہ گاڑی میں یا گاڑی سے اتر کر باقاعدہ زمین وغیرہ پر سرٹکا کرسجدہ کرنا ضروری ہو گا۔کیونکہ یہ سجدہ مستقل طور پر واجب ہوا ہے، جس کو اشارہ سے ادا کرنے پر کہیں صراحت نہیں ملی۔</p>",9044,jameya-tur-rasheed,نماز کا بیان,سواری پر نماز پڑھنے کا بیان
2022-01-17,https://almuftionline.com/2022/01/17/9043/,حالتِ سفر میں سواری پر نماز پڑھنے کا طریقہ,<p>گاڑی پر فرض اور نفل نماز پڑھنے کا کیا طریقہ ہے؟ کیونکہ عام طور پر گاڑی پر رکوع، سجدہ اور قیام نہیں کیا جا سکتا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سواری پر فرض نماز پڑھنے کا طریقہ تو وہی  ہےجو زمین پر پڑھنے کا ہے، یعنی اگر گاڑی ایسی ہو کہ اس پر قبلہ رُخ ہوکرقیام، رکوع  اور سجدہ وغیرہ کیا جا سکتا ہو تو نماز پڑھنا جائز ہے، ورنہ گاڑی سے نیچے اتر کر نماز پڑھے اور اگر گاڑی والے گاڑی نہ روکیں تو ایسی صورتِ حال میں مجبوری کے پیشِ نظر تشبہ بالمصلین (اس کا مطلب یہ ہے کہ نمازیوں کی طرح گاڑی میں ہی نماز پڑھ لے، پھرجو ارکان سہولت کے ساتھ ادا ہو سکتے ہوں وہ کر لے اور جو نہ ادا کیے جا سکتے ہوں، جیسے رکوع اور سجدہ وغیرہ تو وہ اشارہ سے ادا کر لے) کر لے اور پھر بعد میں اپنے مقام پر پہنچنے کے بعد اس نماز کو لازمی طورپر قضاء کر لے، اس کا فائدہ یہ ہے کہ اگر خدا نخواستہ اپنے مقام پر پہنچنے سے پہلے وفات ہو گئی تو ان شاء اللہ آخرت میں مواخذہ نہیں ہو گا، کیونکہ اللہ تعالیٰ نے انسان کو اس کی وسعت کے مطابق ہی مکلف بنایا ہے اور مذکورہ صورت میں  آدمی نے اپنی استطاعت کی حد تک نماز پڑھ کر اللہ تعالیٰ کے حکم کی تعمیل کر لی تھی۔</p><p>جہاں تک سواری پر نفل پڑھنے کا تعلق ہے تو اس میں شریعت نے تخفیف یعنی نرمی کا معاملہ کیا ہے، وہ یہ کہ اس میں قیام اور قبلہ رُخ ہونا ضروری نہیں اور حالتِ سفر میں رکوع اور سجدہ بھی اشارہ کے ساتھ کرنے کی اجازت ہے، البتہ سجدہ رکوع کی بنسبت کچھ جھک کر کیا جائے گا، اس کے علاوہ نماز کی باقی تمام شرائط اور ارکان کا لحاظ رکھنا ضروری ہے، جیسے کپڑے، جسم اور سیٹ کا پاک ہونا، نماز کا مکروہ وقت نہ ہونا، ستر کا ڈھانپنا، تکبیرِ تحریمہ اور قرات وغیرہ کرنا۔</p>",9043,jameya-tur-rasheed,نماز کا بیان,سنتوں او رنوافل کا بیان
2022-01-17,https://almuftionline.com/2022/01/17/9036/,حالتِ حضر میں  شہر کے اندرسواری پر نماز پڑھنے   کا حکم,<p>حالتِ حضر میں شہر کے اندر گاڑی پر نماز پڑھنے کا کیا حکم ہے؟ اگر مذاہبِ اربعہ میں سے کسی مذہب میں شہر کے اندراس  کی گنجائش ہوتو اس سے بھی مطلع فرمائیے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جمہور فقہائے کرام رحمہم اللہ یعنی شافعیہ، مالکیہ، حنابلہ اور حنفیہ کے مفتی بہ قول کے مطابق حالتِ حضر میں شہر کے اندر سواری پر نماز پڑھنا جائز نہیں، کیونکہ رکوع، سجدہ اور قبلہ رخ ہونا نماز کے ضروری ارکان میں سے ہیں، بلا عذر ان میں سے کسی بھی رکن کو چھوڑنا جائز نہیں اور بلاعذر ان میں سے کسی بھی رکن کو چھوڑنے سے نماز نہیں ہوتی، البتہ احادیثِ مبارکہ میں چونکہ حالتِ سفر میں حضوراکرم صلی اللہ علیہ وسلم سے سواری پر رکوع وسجود کے اشارہ کے ساتھ نفل نماز پڑھنا منقول ہے، جس کی ایک وجہ حالتِ سفر میں سواری سے نیچے اتر کر نماز پڑھنے میں مشقت اور حرج کا عذر بھی ہے اورکسی مسئلہ میں مشقت کا پایا جانا شرعاً احکام میں تخفیف کا تقاضا کرتا ہے، جبکہ حالتِ حضر میں شہر کے اندر آپ صلی اللہ علیہ وسلم کا سواری پرنماز پڑھنا کسی  صحیح حدیث سے ثابت نہیں اور شہر کے اندر رہتے ہوئے مشقت کا عذر بھی نہیں ہے، اس لیے فقہائے کرام رحمہم اللہ نے  حضور اکرم صلی اللہ علیہ وسلم کے عمل کو سفر کی حد تک محدود رکھتے ہوئےصرف حالتِ سفر میں سواری پر نماز پڑھنے کی اجازت دی ہے۔</p><p>البتہ حنفیہ میں سے امام ابویوسف، امام طبری  اور بعض شوافع  رحمہم اللہ کا قول شہر میں سواری پر نماز پڑھنے کے جواز کابھی منقول ہے اور دلیل میں حضرت انس رضی اللہ عنہ کا عمل نقل کیا گیا ہے، اگرچہ حضرت انس رضی اللہ عنہ کا یہ فعل باقاعدہ سند کے ساتھ کسی کتاب میں نہیں ملا۔ لیکن شروحِ حدیث جیسے عمدة القاری، فتح الباری لابن بطال  اور دیگر شروحِ حدیث میں یہ روایت مذکور ہے، البتہ علامہ ابن عبدالبر رحمہ اللہ نے الاستذکار میں  ابوعمر کے حوالے سے  اس روایت میں موجود لفظِ مدینہ  کی نفی کی ہے اور اس کی جگہ لفظِ سفر نقل کیا ہے۔</p><p>اس لیے جمہور فقہائے کرام رحمہم اللہ کے مذہب پر عمل کرتے ہوئے حالتِ حضر میں شہر کے اندر رکوع و سجود کا اشارہ کرکے نماز پڑھنا جائز نہیں، کیونکہ عبادات میں احتیاط پر عمل کرنا واجب ہے اور احتیاط جمہور کے مذہب میں ہی ہے، اس لیے شہر میں سواری پر سفر کرتے ہوئے نماز کی بجائے تلاوتِ قرآن، ذکر وتسبیحات اور درودِ پاک وغیرہ کا معمول بنانا بہتر ہے اور ان چیزوں کے لیے باوضو ہونا بھی شرط نہیں ہے، نیز یہ معمولات آدمی گاڑی خود چلانے کے دوران بھی کر سکتا ہے۔</p>",9036,jameya-tur-rasheed,نماز کا بیان,سنتوں او رنوافل کا بیان
2022-01-17,https://almuftionline.com/2022/01/17/9033/,سواری پر فرض اور واجب نماز پڑھنا جائز نہیں,<p>کیا گاڑی پر فرض اور واجب نمازبھی  ادا کرسکتے ہیں یا صرف نفل پڑھنے کی اجازت ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>عام طور پر سواری میں قبلہ کی طرف رُخ ہونا، قیام، رکوع اور سجدہ کرنا مشکل ہوتا ہے، جبکہ یہ سب چیزیں نماز میں فرض کا درجہ رکھتی ہیں، اس لیے اگر سواری پر یہ امور بجالانا مشکل ہو تو  ایسی صورت میں فرض اور واجب نماز پڑھنا جائز نہیں، چنانچہ روایات میں آتا ہےکہ حضور اکرم صلی اللہ علیہ وسلم جب فرض نماز ادا کرنے کا ارادہ فرماتے تو سواری سے نیچے اتر کرنماز پڑھتے، جیسا کہ بخاری شریف کی روایت میں مذکورہے، اسی طرح صحابہ کرام رضی اللہ عنہم کا بھی یہی معمول تھا کہ فرض اور وترنماز سواری سے نيچے  اتر کر ادا فرماتے تھے۔</p><p>البتہ آج کل چونکہ ایسی سواریاں بھی آ چکی ہیں کہ جن پر قیام، رکوع اور سجدہ کیا جا سکتا ہے، جیسے ریل گاڑی اور ہوائی جہاز وغیرہ، اس لیے اگر ایسی سواری ہو کہ جس پر قبلہ رخ ہونے کے ساتھ ساتھ قیام، رکوع اور سجود کیا جا سکتا ہو تو اس صورت میں سواری پرفرض نماز پڑھنا  بھی جائز ہے۔</p>",9033,jameya-tur-rasheed,نماز کا بیان,فرض نماز پانے کا بیان
2022-01-17,https://almuftionline.com/2022/01/17/9030/,مسافتِ شرعی سے کم مسافت تک سفر کی صورت میں سواری پرنفل پڑھنے کا حکم,<p>مسافتِ شرعی سے کم مسافت تک کا اگر سفر ہو تو کیا گاڑی پر نفل نماز پڑھناجائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کوئی آدمی مسافتِ شرعی سواستتر<span dir=""LTR"">(77.25)</span> کلومیٹر سے کم مسافت تک سفر کرنا چاہے تو اتنی مسافت تک سواری پر نماز پڑھنے كا حكم کسی صحیح حدیث میں  نہیں ملا، البتہ  مذاہبِ اربعہ میں سےفقہائے حنفیہ رحمہم اللہ کے نزدیک ایسی صورت میں شہر سے باہرسواری پر نفل پڑھنا جائز ہے۔ اسی طرح فقہائے شافعیہ اور حنابلہ کےنزدیک بھی شہرسےباہرسواری پر نفل پڑھنے کی اجازت  ہے، اگرچہ آدمی کا مسافتِ شرعی تک سفر کرنے کا قصداور ارادہ نہ ہو۔</p>",9030,jameya-tur-rasheed,نماز کا بیان,سنتوں او رنوافل کا بیان
2022-01-17,https://almuftionline.com/2022/01/17/9029/,حالتِ سفر میں سواری پرنفل  نماز پڑھنا مسنون ہے,<p>کیا سفر کی حالت میں گاڑی پر نفل نماز پرھنا مسنون عمل ہے، اس سے متعلق اگر کوئی صحیح احادیث ہوں تو پیش فرما کر ممنون فرمائیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>حضور اکرم صلی اللہ علیہ وسلم اور صحابہ کرام رضی اللہ عنہم کا حالتِ سفر میں سواری پر نوافل پڑھنا احادیثِ مبارکہ میں بکثرت منقول ہے، چنانچہ ایک روایت میں ہے کہ غزوہ بنی مصطلق کے موقع پر حضرت جابر رضی اللہ عنہ فرماتے ہیں کہ رسول اللہ علیہ وسلم نے مجھے کسی حاجت کے لیے بھیجا، جب میں واپس آیا تو حضور اکرم صلی اللہ علیہ وسلم مشرق کی جانب رخ کرکے اپنی سواری پر نماز پڑھ رہے تھے اور سجدہ کو رکوع کی بنسبت کچھ جھک کر کرتے تھے۔</p><p>اسی طرح حضرت ابن عمر رضی اللہ عنہ سے مروی ہے کہ حضوراکرم صلی اللہ علیہ وسلم سواری پر نماز پڑھا کرتے تھے، سواری کا رُخ جس طرف بھی ہوتا، یعنی سواری کا رُخ قبلہ کی جانب ہوتا یا کسی اور طرف ہوتا۔</p><p>اسی طرح صحابہ کرام رضی اللہ عنہم سے بھی حالتِ سفر میں سواری پر نماز پڑھنا ثابت ہے، چنانچہ مسلم شریف کی حدیث میں حضرت ابن عمر رضی اللہ عنہ کے شاگرد حضرت عبداللہ بن دینار رحمہ اللہ حضوراکرم صلی اللہ کا عمل نقل کرنے کے بعد فرماتے ہیں کہ حضرت ابن عمررضی اللہ عنہ کا بھی یہی معمول تھا۔ایک دوسری روایت میں یحی بن سعید انصاری حضرت انس بن مالک رضی اللہ عنہ کے بارے میں فرماتے ہیں کہ میں نے حضرت انس رضی اللہ عنہ کو سواری پر نماز پڑھتے ہوئے دیکھا، جبکہ سواری کا رخُ شام کی طرف تھا۔</p><p>اس کے علاوہ اور بھی بہت سے صحابہ کرام رضی اللہ عنہم سے حالتِ سفر میں سواری پر نماز پڑھنا ثابت ہے، لہذا حالتِ سفر میں سواری پر نفل نماز پڑھنا مسنون عمل ہے، اس مبارک عمل کو فروغ دینا چاہیے، عام طور پر سفر میں آدمی غفلت میں موبائل وغیرہ پر  فضول وقت ضائع کرتا ہے، اگر یہی وقت نماز کی حالت میں گزر جائےتو وقت بہت قیمتی بن سکتا ہے۔</p><p>واضح رہے کہ سفر میں قبلہ رخ ہوئے بغیر بھی سواری پر بیٹھے بیٹھے نفل نماز ادا کرلینا جائز ہے،چنانچہ روایات میں تصریح ہے کہ نبی اکرم صلی اللہ علیہ وسلم قبلہ رُخ ہوئے بغیر بھی سواری پر نماز پڑھا کرتے تھے، اسی طرح قرآنِ کریم  کی درج ذیل آیتِ مبارکہ بھی اسی سلسلے میں نازل ہوئی ہے:</p><p>   فَأَيْنَمَا تُوَلُّوا فَثَمَّ وَجْهُ اللَّهِ (البقرۃ:115)یعنی تم جدھر بھی رخ کرو، ادھرہی  اللہ کی ذات موجود ہے۔</p>",9029,jameya-tur-rasheed,نماز کا بیان,سواری پر نماز پڑھنے کا بیان
2022-01-17,https://almuftionline.com/2022/01/17/7828/,تقسیم میراث کی ایک صورت کا حکم (ایک بہن آٹھ بھتیجوں اور بھتیجیوں اور بھانجوں میں تقسیم وراثت ),"<p>سوال:میری پھوپھی کا انتقال ہوا ہے جو کہ تنہا تھیں۔ پھوپھی کی صرف ایک بہن حیات ہیں جن کے چار بچے ہیں، تین بیٹیاں اور ایک بیٹا ۔ پھوپھی کے والدین کا ان کی زندگی میں انتقال ہو چکا تھا ، پھوپھی کے تین بھائیوں اور ایک بہن کا پھوپھی کی زندگی میں ہی انتقال ہو چکا تھا۔ بڑے بھائی کے دو بیٹے اور ایک بیٹی ہے ، منجھلے بھائی  کے دو بیٹے اور پانچ  بیٹیاں ہیں، چھوٹے بھائی کے چار بیٹے اور دو بیٹیاں ہیں، بڑی بہن کی ایک اکلوتی بیٹی ہے ۔</p><p>نوٹ: یہ چند نام ہیں جو پھوپھی نے وصیت میں لکھے ہیں، وصیت آگے منسلک کردی گئی ہے۔</p><p>پھوپھی کا نام تسنیم آراء عباسی تھا ۔  </p><p>کوثر: پھوپھی کی بہن ہیں جو زندہ ہیں۔</p><p>سارم: پھوپھی کے بھتیجے کا بیٹا ہے۔</p><p>مونا: پھوپھی کی بھتیجی ہے۔</p><p>لائبہ: پھوپھی کے بھتیجے کی بیٹی ہے۔</p><p>شوانہ:  پھوپھی کی بھانجی ہے۔</p><p>رجا عباسی: پھوپھی کے بھتیجے کی بیٹی ہے۔</p><p><strong>وصیت</strong></p><p>میں تسنیم عباسی بنت عبد الباری عباسی وصیت کے طور پر کچھ ضروری باتیں عرض کرنا چاہتی ہوں ۔  امید ہے اس پر پوری ایمانداری سے عمل کریں گے۔ سب سے پہلے تو میں آپ سے اپنے کردہ و ناکردہ غلطیوں اور گناہوں کی معافی چاہتی ہوں، امید ہے ضرور معاف کردی جاؤں گی۔</p><p>مجھے نہیں معلوم  میرے بعد میرے  اکاؤنٹ  میں کتنی رقم ہو گی۔ کچھ دنوں پہلے    <span dir=""LTR"">200,000</span> روپے اپنے روزے  اور نماز کی مد میں فدیہ دے چکی ہوں ۔ میری تدفین میں جو کچھ خرچ ہو  پہلے وہ لیا جائے،  اس کے بعد <span dir=""LTR"">25000 </span> روپے روزے اور نماز کا فدیہ دے دیں۔  اس کے بعد بھی اگر کچھ رہتا ہے تو امید ہے الله پاک معاف فرمائیں گے۔ اب جو رقم بچے اس کا %50  کوثر کو دیا جائے کیونکہ اصل حقدار وہی ہے۔</p><p> اب جو بھی رقم رہتی ہے اس کا %50 سارم عباسی کو دیا جائے، اس کے بعد بقیہ بچی ہوئی رقم کو آدھا  آدھا     مونا اور لائبہ میں تقسیم کیا جائے۔ میرے پاس  ماریہ کی دی ہوئی دو انگوٹھیاں ہیں، سفید رنگ میں  گرین پتھر کے ساتھ ہے  جس میں سے ایک شوانہ کو اور دوسری رجا عباسی کو دے دینا۔ کچھ بغیر سلے کپڑے ہوں گے انہیں تم لوگ رکھ لینا یا  اس میں سے کسی ضرورت مند کو دے دینا۔</p><p>امید ہے بغیر کسی رد و کد کے عمل ہو گا۔ آخر میں میری مغفرت کی دعا ضرور کرنا،  خدا سے دعا ہے کہ وہ مجھے میری تمام تر غلطیوں اور کوتاہیوں کے ضرور معاف کر دے گا۔ میری ہمیشہ سے کوشش رہی ہے کہ کبھی کسی کو میری ذات سے تکلیف نہ  پہنچے، پھر بھی سب سے معافی مانگ رہی ہوں، بہت  شکریہ ۔</p><p><strong>سوالات</strong></p><p>۱۔ پھوپھی کے بینک اکاؤنٹ کی رقم کس طرح تقسیم ہو گی؟</p><p>۲۔پھوپھی کا روز مرہ کا سامان کپڑے، فرنیچر چھوٹی موٹی چیزوں کے لیے کیا حکم ہے؟</p><p>۳۔ پھوپھی نے ایک قیمتی تحفہ (سونے کا زیور) حال  ہی میں کسی کو دینے کیلئے خرید تھا لیکن ابھی اس کے حوالے نہیں کیا تھا ، اس تحفے کا کیا حکم ہے؟</p><p>تنقیح: میت کا کل ترکہ ایک لاکھ ستر ہزار روپے بنتا ہے جس میں دو  انگوٹھیوں کی مالیت شامل نہیں کیونکہ وہ معلوم نہیں کہ کہاں ہیں اور  کیسی ہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ میت کی وفات کے وقت اس کی مملوکہ تمام اشیاء، خواہ  نقدی ہو، بینک اکاؤنٹ میں پیسے ہوں، اس کے ذاتی استعمال کے کپڑے ہوں، کسی اور کے ذمہ اس کا قرض ہو یا  روز مرہ کی ذاتی استعمال کی اشیاء، سب اس کے ترکہ میں شمار ہوتی ہیں، جو  کہ وفات  کے بعد حسبِ حکمِ شریعت ورثاء میں تقسیم کیا جاتا ہے۔  </p><p>(۱،۲،۳)چنانچہ صورت مسئولہ میں وہ تمام چیزیں جو مرحومہ  کی وفات کے وقت ان کی  ملکیت میں تھیں، اور وہ ان چیزوں میں مالکانہ تصرف کی اہل بھی تھیں ، جیسے نقدی، بینک اکاؤنٹ  میں موجود رقم  ،  گھریلو استعمال کے کپڑے، فرنیچر  و  دیگر  چیزیں اور وہ سونے کا زیور بھی جو  ہبہ کی غرض سے خریدا گیا تھا لیکن وفات تک اسے تحفہ کی صورت میں کسی کو دیا نہیں گیا ، سب ان کے ترکہ میں شامل ہوں گی۔</p><p>چونکہ میت کی تجہیز و تکفین کی جاچکی ہے اور ان کے ذمہ کسی کا قرض  بھی نہیں ہے،  لہذا اب کل ترکہ میں سے  ایک تہائی ترکہ جس کی مالیت <span dir=""LTR"">56,</span><span dir=""LTR"">666</span>بنتی ہے اس کو الگ کر لیا جائے گا۔ سب سے پہلے  اس تہائی ترکہ  میں سے <span dir=""LTR"">25000</span>روپے ان کی قضاء نمازوں اور  روزوں کے فدیہ کے طور پر ادا کئے جائیں گے۔ اس کے بعد بچے ہوئے <span dir=""LTR"">31,666</span> روپے  میں سے <span dir=""LTR"">50</span>فیصد  یعنی <span dir=""LTR"">15,833</span>روپے سارم عباسی کو اور باقی <span dir=""LTR"">50</span> فیصد کو آدھا آدھا  کر کے مونا اور لائبہ میں سے ہر ایک کو <span dir=""LTR"">7,916</span>روپے    دیئے جائیں گے ۔ </p><p>جہاں تک دو انگوٹھیوں کی بات ہے تو جب ورثاء کو وہ  انگوٹھیاں مل جائیں تو ورثاء  ان کی قیمت  لگا کر اس  میں سے ایک تہائی  شوانہ اور رجا عباسی کے درمیان برابری سے تقسیم کردیں اور باقی دو تہائی مال ورثاء کے درمیان نیچے دئیے گئے تناسب سے تقسیم کردیں اور اگر چاہیں  تو  باہمی رضامندی سے   انگوٹھیاں ایک شوانہ کو اور دوسری رجا عباسی کو دے دیں۔</p><p>یاد رہے کہ درج بالا  افراد  چونکہ مرحومہ کے  شرعی ورثاء میں سے نہیں ہیں    اسی لئے ان کے متعلق وصیت کا اجراء  کل ترکہ کے صرف ایک تہائی مال  میں سے ہو گا۔ وصیت کے اجراء کے بعد بقیہ ترکہ جس کی مقدار <span dir=""LTR"">113,334</span>روپے بنتی ہے  کوکل16 حصوں میں تقسیم کیا جائے گا جن میں سے 8حصے مرحومہ کی بہن کوثر کو  دیئے جائیں گے  اور باقی 8حصے مرحومہ کے آٹھ  بھتیجوں میں برابری کے اعتبار سے تقسیم  کئے جائیں گے۔ ان کے علاوہ مرحومہ کے بھانجے، بھتیجیاں اور بھتیجوں کے  بچوں کو میراث میں سے کچھ نہیں ملے گا۔   مرحومہ کے شرعی ورثاء میں ان کا ترکہ  درج ذیل  طریقے سے تقسیم کی جائے گا ۔</p><table border=""1"" cellpadding=""0"" cellspacing=""0"">
<tbody>
<tr>
<td style=""width:114px"">
<p><strong>نقدی حصص</strong></p>
<p><strong>( ترکہ </strong><strong><span dir=""LTR"">113,334</span></strong><strong>)</strong></p>
</td>
<td style=""width:114px"">
<p><strong>فیصدی حصص</strong></p>
<p><strong> (کل  %100)</strong></p>
</td>
<td style=""width:108px"">
<p><strong><span dir=""RTL"">عددی حصص (کل16  حصے)</span></strong></p>
</td>
<td style=""width:168px"">
<p><strong><span dir=""RTL"">ورثاء</span></strong></p>
</td>
<td style=""width:48px"">
<p><strong><span dir=""RTL"">نمبر شمار</span></strong></p>
</td>
</tr>
<tr>
<td style=""width:114px"">
<p><span dir=""LTR""> 56,666 </span>روپے</p>
</td>
<td style=""width:114px"">
<p>50%</p>
</td>
<td style=""width:108px"">
<p>8</p>
</td>
<td style=""width:168px"">
<p><span dir=""RTL"">مرحومہ کی بہن (کوثر )</span></p>
</td>
<td style=""width:48px"">
<p>1</p>
</td>
</tr>
<tr>
<td style=""width:114px"">
<p><span dir=""LTR"">7,083 </span>                  روپے</p>
</td>
<td style=""width:114px"">
<p>6.25%</p>
</td>
<td style=""width:108px"">
<p>1</p>
</td>
<td style=""width:168px"">
<p><span dir=""RTL"">بڑے بھائی کا پہلا بیٹا (بھتیجا)</span></p>
</td>
<td style=""width:48px"">
<p>2</p>
</td>
</tr>
<tr>
<td style=""width:114px"">
<p><span dir=""LTR"">7,083 </span>                  روپے</p>
</td>
<td style=""width:114px"">
<p>6.25%</p>
</td>
<td style=""width:108px"">
<p>1</p>
</td>
<td style=""width:168px"">
<p><span dir=""RTL"">بڑے بھائی کا دوسرا  بیٹا (بھتیجا)</span></p>
</td>
<td style=""width:48px"">
<p><span dir=""LTR"">3</span></p>
</td>
</tr>
<tr>
<td style=""width:114px"">
<p><span dir=""LTR"">7,083 </span>                  روپے</p>
</td>
<td style=""width:114px"">
<p>6.25%</p>
</td>
<td style=""width:108px"">
<p>1</p>
</td>
<td style=""width:168px"">
<p><span dir=""RTL"">منجھلے بھائی کا پہلا بیٹا (بھتیجا)</span></p>
</td>
<td style=""width:48px"">
<p>4</p>
</td>
</tr>
<tr>
<td style=""width:114px"">
<p><span dir=""LTR"">7,083 </span>                  روپے</p>
</td>
<td style=""width:114px"">
<p>6.25%</p>
</td>
<td style=""width:108px"">
<p>1</p>
</td>
<td style=""width:168px"">
<p><span dir=""RTL"">منجھلے بھائی کا دوسرا  بیٹا (بھتیجا)</span></p>
</td>
<td style=""width:48px"">
<p>5</p>
</td>
</tr>
<tr>
<td style=""width:114px"">
<p><span dir=""LTR"">7,083 </span>                  روپے</p>
</td>
<td style=""width:114px"">
<p>6.25%</p>
</td>
<td style=""width:108px"">
<p>1</p>
</td>
<td style=""width:168px"">
<p><span dir=""RTL"">چھوٹے  بھائی کا پہلا بیٹا (بھتیجا)</span></p>
</td>
<td style=""width:48px"">
<p>6</p>
</td>
</tr>
<tr>
<td style=""width:114px"">
<p><span dir=""LTR"">7,083 </span>                  روپے</p>
</td>
<td style=""width:114px"">
<p>6.25%</p>
</td>
<td style=""width:108px"">
<p>1</p>
</td>
<td style=""width:168px"">
<p><span dir=""RTL"">چھوٹے  بھائی کا  دوسرا بیٹا (بھتیجا)</span></p>
</td>
<td style=""width:48px"">
<p>7</p>
</td>
</tr>
<tr>
<td style=""width:114px"">
<p><span dir=""LTR"">7,083 </span>                  روپے</p>
</td>
<td style=""width:114px"">
<p>6.25%</p>
</td>
<td style=""width:108px"">
<p>1</p>
</td>
<td style=""width:168px"">
<p><span dir=""RTL"">چھوٹے  بھائی کا  تیسرا  بیٹا (بھتیجا)</span></p>
</td>
<td style=""width:48px"">
<p>8</p>
</td>
</tr>
<tr>
<td style=""width:114px"">
<p><span dir=""LTR"">7,083 </span>                  روپے</p>
</td>
<td style=""width:114px"">
<p>6.25%</p>
</td>
<td style=""width:108px"">
<p>1</p>
</td>
<td style=""width:168px"">
<p><span dir=""RTL"">چھوٹے  بھائی کا چوتھا بیٹا (بھتیجا)</span></p>
</td>
<td style=""width:48px"">
<p>9</p>
</td>
</tr>
</tbody>
</table>",7828,jameya-tur-rasheed,میراث کے مسائل,میراث کے متفرق مسائل
2022-01-17,https://almuftionline.com/2022/01/17/6793/,زکوٰۃ دے کر اس پر  انکم ٹیکس کی چھوٹ حاصل کرنا,<p>انکم ٹیکس آرڈیننس کے سیکشن 2(36)(C) کے تحت حکومتFBR/ ،مخصوص رفاہی اداروں کوNPO(Non Profitable Organization) کا سرٹیفیکیٹ دیتی ہے  جس کا ایک فائدہ یہ بھی ہوتا ہے کہ ان اداروں کو  ڈونیشن دینے والوں کو انکم ٹیکس کی چھوٹ  مل جاتی  ہے،چھوٹ حاصل کرنےکا طریقہ یہ ہوتا ہے  عطیہ دینے والا(Donor) بذریعہ کراس چیک  <strong>“ٹرسٹ”</strong>  کو ڈونیشن دیتا ہے اور ڈونیشن کی رسید   یا ثبوت اپنے انکم ٹیکس گوشوارے میں دکھاکر اتنی مقدار پر انکم ٹیکس کی چھوٹ حاصل کرلیتا ہے اور اس کا دیاگیا عطیہ انکم ٹیکس سے مستثنیٰ قرار پاتا ہے، کیا زکوۃ دے کر اس  کے ذریعے   ٹیکس کی بچت  یا کوئی اور مالی فائدہ  اٹھانا درست ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جس کو زکوة دی جارہی ہے اس سے زکوة کے بدلے کسی قسم کی منفعت حاصل کرنا تو جائز نہیں،لیکن مذکورہ صورت میں چونکہ مستحق کے بجائے قانونی طور پر حکومت سے ٹیکس سے استثناء حاصل کیا جارہا ہے،اس لئے اس میں شرعا کوئی حرج نہیں،خاص کر جب ٹیکس کی مقدار کے منصفانہ ہونے  اور دیئے جانے والے ٹیکس کا ملک و ملت کی حقیقی ضرورتوں پر خرچ ہونا بھی مشکوک ہو۔</p><p><span dir=""RTL"">نیز یہ جلب منفعت (</span><span dir=""RTL"">فائدہ حاصل کرنے</span><span dir=""RTL"">)کے بجائے دفع مضرت(</span><span dir=""RTL"">نقصان سے بچنے</span><span dir=""RTL"">) کی قبیل سے ہے۔</span></p>",6793,jameya-tur-rasheed,زکوة کابیان,زکوة کے جدید اور متفرق مسائل کا بیان
2022-01-17,https://almuftionline.com/2022/01/17/6792/,زکوة کی مد میں آنے والا سامان بیچ کر اس کی رقم مستحقین تک پہنچانا,<p>زکوۃ کی مد میں سامان آیا  اور <strong>“ٹرسٹ”</strong> کے نمائندے نے وصول کرلیا،لیکن  اس سامان کی زیادہ ضرورت دوسرے علاقوں  میں ہے، وہاں تک پہنچانے  نقل وحمل (Transportation)  کی لاگت بہت  زیادہ ہے، اگر یہ سامان وصول کرنے کے بعد یہاں فروخت کردیں اور  حاصل ہونے والی رقم سے زیادہ ضرورت مند علاقے میں  خرید اری کرکے تقسیم کردیں توکیا شرعاً اس کی گنجائش ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>عام حالات میں تو فقہاء نے ایک شہر کی زکوة دوسرے شہر منتقل کرنے کو مکروہ قرار دیا ہے،لیکن دو صورتوں میں اجازت دی ہے ایک یہ کہ دوسرے شہر میں کوئی قریبی رشتہ دار ہو جو مستحق زکوة ہو اور دوسری یہ کہ دوسرے شہر کے لوگوں کو ضرورت زیادہ ہو۔</p><p>لہذا ضرورت زیادہ ہونے کی صورت میں اموال زکوة کو دوسرے شہروں میں منتقل کرنا جائز ہوگا۔</p><p>نیز انتقال پر آنے والے اخراجات سے بچنے کے لئے اس سامان کو فروخت کرکے اس سے حاصل ہونے والی قیمت کو مستحقین تک پہنچانے کی بھی اجازت ہے،جیسا کہ سابقہ سوال کے جواب میں اس کا ذکر آچکا ہے۔</p>",6792,jameya-tur-rasheed,زکوة کابیان,زکوة کے جدید اور متفرق مسائل کا بیان
2022-01-17,https://almuftionline.com/2022/01/17/6791/,زکوة کی مد میں آنے والی اشیاء کو بیچ کر رقم مستحقین میں تقسیم کرنا,"<p>عام طور پر<strong>”ٹرسٹ”</strong> کو رقم کی صورت میں ہی  ""زکوۃ"" وصول ہوتی ہے لیکن کبھی کبھار اشیاء کی شکل میں بھی زکوۃ آجاتی ہے، کیا  زکوۃ کی مد میں وصول شدہ اشیاء فروخت کرکے اس کی رقم مستحقین کو دی جاسکتی  ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زکوة کی ادائیگی کا اصل مقصد ضرورت مند لوگوں کی ضرورت کو پورا کرنا ہے اور رقم دینے کا فائدہ یہ ہے کہ ضرورت مند شخص اپنی مرضی کے مطابق اس رقم سے اپنی جو ضرورت پوری کرنا چاہے کرسکتا ہے،اس لئے ایسا کرنے میں شرعا کوئی حرج نہیں،بلکہ بہتر یہی ہے کہ مستحق شخص کو قیمت دی جائے۔</p><p>لیکن اس حوالے سے بہتر یہ ہے کہ آپ ان اشیاء کے دینے والوں سے اس بات کی اجازت لے لیں کہ ٹرسٹ اگر مناسب سمجھے گا تو ان اشیاء کو بیچ کر ا ن کی قیمت مستحقین تک پہنچائےگا اور یا پھر آپ نے مستحقین کے لئے جو رجسٹریشن فارم بنایا ہے اس میں اس شق کا اضافہ کردیں کہ اگر ٹرسٹ میں اشیاء کی صورت میں زکوة آئے گی تو ٹرسٹ کو انہیں بیچ کر ان سے حاصل ہونے والی قیمت کو فلاحی کاموں میں خرچ کرنے کا اختیار ہے۔</p>",6791,jameya-tur-rasheed,زکوة کابیان,زکوة کے جدید اور متفرق مسائل کا بیان
