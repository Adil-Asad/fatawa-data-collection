issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-11-05,https://almuftionline.com/2023/11/05/11564/,پاکستان میں رائج جمہوریت کا حکم,<p>پاکستان کی موجودہ جمہوریت جس میں علماء کرام بھی حصہ لے رہے ہیں، شریعت میں  اس کا کیا حکم ہے کیا یہ کفر ہے؟ بعض علماء فرماتے ہیں کہ اگر کوئی اس کو اسلام سمجھتا ہو  یا اسلام کی طرح جائز سمجھتا ہو تو اس سے آدمی کافر ہوجاتا ہے۔ کیا یہ درست ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>الفاظ اور اصطلاحات کی اہمیت اور اثر انگیزی اپنی جگہ مسلَّم ہے، لیکن احکام کا مدار صرف الفاظ اور اصطلاحات پر نہیں، بلکہ ان کے معانی اور حقائق پر ہوتا ہے۔ جمہوریت بنیادی طور پر اس طرزِ حکومت کا نام ہے جس میں امورِ مملکت سے متعلق فیصلوں اور پالیسیوں میں عوام کا عمل دخل ہو۔ اس کی شکلیں مختلف ہوسکتی ہیں، مثلا یونان کی شہری ریاستوں میں رائج بالکل سادہ جمہوریت تھی اور ایک اٹھارویں صدی کے بعد رائج ہونے والی آج کی منظم لبرل جمہوریت ہے۔</p><p>اسلام نے سیاسی حوالے سے ہمیں چند بنیادی اصول دئیے ہیں جن کا خیال رکھنا ضروری ہے۔ ان میں سب سے پہلا اصول یہ ہے کہ حاکمِ حقیقی اللہ جل جلالہ کی ذات ہے، لہٰذا نظامِ حکومت میں کوئی ایسا قانون بنانا جائز نہیں جو شریعت سے متصادم ہو اور حکومت کے ایسے خلافِ شرع قوانین پر عمل جائز نہیں۔ دوسرا اصول یہ ہے کہ حاکم کا مسلمان، عالم، عادل، صحیح الحواس، سیاسی سمجھ بوجھ رکھنے والا اور ملک و دین کی حفاظت کرنے والا ہو۔ تیسرا اصول یہ ہے کہ اسلام حاکم کے انتخاب میں نہ تو بادشاہت اور وراثت کا قائل ہے، نہ ہی مغربی جمہوریت میں رائج ہر کس و ناکس کو ووٹ کے ذریعے یہ اختیار دینے کا قائل ہے، بلکہ اسلام حاکم کے انتخاب کی ذمہ داری اہل حل و عقد کو دیتا ہے، اہلِ حل و عقد سے مراد اجتماعی معاملات اور نظامِ حکومت کی سمجھ بوجھ رکھنے والے اصحابِ علم و دانش اور ملک و ملت کا درد رکھنے والے افراد ہیں۔ چوتھا اصول یہ ہے کہ اسلام کی نظر میں حکومت ذمہ داری کا نام ہے، حق اور کاروبار کا نام نہیں۔ پانچواں اصول یہ ہے کہ اسلام نے خود حکومت طلب کرنے سے منع کیا ہے۔  </p><p>اس تمہید کے بعد آپ کے سوال کا جواب یہ ہے کہ پاکستان میں رائج جمہوریت کفر نہیں؛ کیونکہ آئینِ پاکستان میں واضح طور پر لکھا ہوا ہے کہ حاکمیتِ اعلیٰ اللہ تعالیٰ کی ہوگی اور شریعت یعنی قرآن و سنت کے خلاف کوئی قانون نہیں بنے گا۔ لیکن عملی طور پر اس میں متعدد کمزوریاں اور خرابیاں موجود ہیں جن کی اصلاح ضروری ہے، مثلا حاکم کا طریقۂ انتخاب کہ اس میں درج بالا اوصاف کا خیال نہیں رکھا جاتا، خود حکومت طلب کرنا اور عملا خلافِ شرع قوانین کا بننا اور نافذ العمل ہونا۔ ان خرابیوں اور کمزوریوں کی اصلاح ہر شخص بالخصوص مقتدر طبقہ کی ذمہ داری ہے، لیکن اس کا یہ مطلب نہیں کہ جب تک مثالی نظام وجود میں نہیں آتا تب تک اس میدان کو خالی چھوڑا جائے، بلکہ فی الحال رائج طریقے کے مطابق ملک و ملت اور دین کے لیے بہتر سے بہتر حاکم کے انتخاب کی ہر ممکن کوشش کرنا لازم ہے۔</p><p>   مزید تفصیل کے لیے تکملۃ فتح الملہم کی کتاب الامارۃ، جواہر الفقہ :۵<span dir=""LTR"">/</span>۴۷۱ اور احسن الفتاوی جلد ۶ص۱۴۳ ملاحظہ فرمائیں۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       20/ ربیع الثانی/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11564,jameya-tur-rasheed,حکومت امارت اور سیاست,دارالاسلام  اور دار الحرب اور ذمی کے احکام و مسائل
2023-11-05,https://almuftionline.com/2023/11/05/10957/,حلال و حرام پروڈکٹ بنانے والی کمپنیوں کے شیئرز خریدنے کا حکم,"<p>سوال یہ ہے کہ میں ہندوستان میں رہتا ہواور ہم یہاں مفتی تقی عثمانی صاحب مدظلہ العالی کے بنیادی اصول کے تحت اسٹاک مارکیٹ میں سرمایہ کاری کرتے ہیں۔یہاں کچھ کمپنیاں ایسی ہیں جس میں پروڈکٹ حلال بنتے ہیں، مگر کچھ حرام پروڈکٹ بھی تیار کیے جاتے ہیں۔ کچھ کمپنیاں دونوں پروڈکٹ کی الگ الگ کمائی اپنی رپورٹ میں نہیں بتاتی ،  تو ایسے وقت ہم اس کمپنی کے شیئرز خریدنے کے لیے مندرجہ ذیل طریقہ اپناتے ہیں:</p><ol>
<li>ہم ان کے سارے پروڈکٹ کو دیکھتے ہیں اور ان کے سارے پروڈکٹ کو دیکھ کر ہمارا غالب گمان یہ ہوتا ہے کہ ان کے حرام پروڈکٹ کی کمائی پانچ  فیصد سے کم ہے، تو ہم ایسی کمپنیوں میں سرمایہ کاری کرتے ہیں ۔</li>
<li>اور اگر ہمیں ظنِ غالب ہوتا ہے کہ حرام پروڈکٹ پانچ فیصد سے زائد ہے، یا ہم شک میں ہوتے ہیں کہ اس حرام پروڈکٹ کی آمدنی پانچ فیصد سے کم یا زیادہ ہے ، تو ہم اس کمپنی میں انویسٹ کرنے سے پرہیز کرتے ہیں ۔ مطلب جن کمپنیوں کے حرام اور حلال دونوں پروڈکٹ کی الگ الگ آمدنی ان کے رپورٹ سے نہیں معلوم ہوتی ہے اس میں ہم ظن غالب  دیکھتے ہیں ۔ کیا ہمارا یہ طریقہ کار صحیح ہے؟ اگر صحیح ہے تو برائے کرم تائید فرمائیں اور اگر ہمارا طریقہ کار غلط ہے تو برائے مہربانی ہمیں صحیح طریقہ کی طرف بالدلیل رہنمائی فرمائیں ۔</li>
</ol>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی کمپنی کے شیئرز کی خریداری کے جواز کے لیے دیگر شرائط کے ساتھ یہ بھی ضروری ہے کہ کمپنی   کا کاروبار جائز و حلال ہو، یعنی وہ کمپنی  حرام اشیاء کا کاروبار نہ کرتی ہو اور اس کا اصل کاروبار حلال ہو  ، جوئے، سٹے، شراب، سودی کاروبار وغیرہ میں ملوث نہ ہو۔ اس لیے کہ جس طرح حرام کاروبار خود کرنا ناجائز ہے، اسی طرح حرام کاروبار میں کسی اور کی معاونت کرنا، یا کسی کو اپناوکیل بنانا بھی ناجائز ہے ،لہذا  جب سوال میں مذکور کمپنیاں  حلال پروڈکٹ  کے ساتھ حرام پروڈکٹ  بھی بناتی  ہیں  تو ایسے  کمپنیوں میں   سرمایہ کاری کرنا ابتدا   سے ہی ناجائز ہے ۔</p><h6 class=""has-text-align-right"">حوالہ جات</h6><h5><h5>قال اللہ تبارك و تعالي:</h5>
<h5>وَلاَ تَعَاوَنُواْ عَلَى الإِثْمِ وَالْعُدْوَانِ وَاتَّقُواْ اللَّهَ إِنَّ اللَّهَ شَدِيدُ الْعِقَابِ(المائدۃ، آیت :2) </h5>
<h5>قال العلماء رحمهم اللہ في المعايير الشرعية:المساهمة أوالتعامل في أسهم شركات أصل نشاطها حلال،و أن لا تنص الشركة في نظامها الأساسي أن من أهدافها التعامل بالربا أوالتعامل بالمحرمات كالخنزير وغيره.( المعايير الشرعية :ص:567)</h5>
<h5>   قال العلامة مفتي محمد تقي العثماني :الشرط الثانی لجواز البیع أن یکون المبیع متقوماً، وهو شرط لانعقاد البیع، فما لیس متقوماً بحکم العرف أو بحکم الشرع لاینعقد بیعه… فکل ما لا یباح الانتفاع به لیس متقوماً شرعاً، ولا یجوز بیعه. (فقہ البیوع :1/303-289 )</h5>
<h5>قال جمع  من العلماء رحمهم اللہ في الهندية:      آكل الربا وكاسب الحرام أهدى إليه أو أضافه ،و غالب ماله حرام ،لا يقبل ولا ياكل ،ما لم يخبره أن ذالك المال أصله حلال ورثه أو استقرضه .وِإن كان غالب ماله حلالا،لا باس بقبول هديته والأكل منها . (الھندیۃ :<span dir=""LTR"">543/5</span>)</h5>
<h5>قال العلامۃ السرخسي رحمه اللہ:</h5>
<h5>وإذا استأجر الذمى من المسلم بيتا البيع فيه الخمر لم يجز ؛لأنه معصية،والاستئجار علي المعصية لا تجوز.</h5>
</h5><p>  محمد مفاز                                      </p><p><span dir=""RTL"">دارالافتاء ،جامعۃ الرشید،كراچی</span></p><p>20 ربیع الثانی 1445ھ</p><p> </p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد مفاز بن شیرزادہ خان </td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",10957,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-11-05,https://almuftionline.com/2023/11/05/11029/,وکیل بالشراء کا اپنی چیز موكل  کو بیچنا,<p>                   فقہ حنفی راجح قول کے مطابق فتوی درکار ہے! زید نے اقبال سے کہا کہ مجھے مفتی تقی عثمانی صاحب کا ایک ”آسان ترجمہ قرآن“ خرید کر گھر پہنچا دو۔ اقبال کے پاس ”آسان ترجمہ قرآن“ اپنا ذاتی ایک سال پہلے سے خریدا ہوا پڑا تھا، بلکل نیا پڑا ہوا تھا، ایک دفعہ بھی استعمال نہیں کیا ہوا تھا۔ اقبال نے سوچا کہ مجھے ”آسان ترجمہ قرآن“ فی الحال نہیں چاہیے تو میں اپنا خریدا ہوا ”آسان ترجمہ قرآن“ زید کو بیچ دیتا ہوں۔ چونکہ ایک سال پہلے 3000 کا خریدا تھا جبکہ آج کی تاریخ میں ”آسان ترجمہ قرآن“ کا ریٹ 4200 ہو چکا ہے ۔لہذا اقبال نے زید کو ”آسان ترجمہ قرآن“ گھر پہنچا دیا اور زید سے پورانے ریٹ کی بجائے نئے ریٹ پر پیسے وصول کیے اور اقبال نے زید کو نہیں بتایا کہ ”آسان ترجمہ قرآن“ اقبال کا اپنا پہلے سے خریدا ہوا دیا ہے۔ اقبال نے ایک سال پورانا ”آسان ترجمہ قرآن“ زید کو بیچا ،لیکن وہ بلکل آج کے ”آسان ترجمہ قرآن“ والا ہی ہے، وہی کوالٹی کا کاغذ، وہی گولڈن رنگ کی جلد، وہی پرنٹینگ، کچھ فرق نہیں ہے۔ اب اقبال کو دل میں تکلیف ہو رہی ہے کہ کہیں میں نے زید کو غلط طریقے سے بیچ کر حرام کے پیسے تو نہیں کمائے۔</p><p>سوال:۔ ۱) کیا اقبال نے زید کے ساتھ دھوکا کیا؟ کیا اقبال نے 1200 روپے کمائے کیا یہ حرام امدنی ہے؟</p><p>۲)۔ اگر حرام آمدنی ہے تو پھر اب اسکا حل کیا ہے؟ کیونکہ اگر اقبال نے زید کو سچ بتایا تو زید آئندہ اقبال پر بھروسہ نہیں کرے گا اور دونوں کی دوستی بھی خراب ہو جائے گی ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کوئی شخص دوسرے کو یہ کہتا ہے کہ آپ میرے لیے بازار سے فلاں چیز لے آؤ ،تو اس شخص کے لیے یہ جائز نہیں  کہ وہ یہی اپنی چیززید کو بتائے بغیر   اسے بیچ دے ۔ لہذا مذکورہ بالا صورت میں اقبال کے لیےیہ  جائزنہ تھا   کہ وہ اپنی  کتاب پرانی یا نئی قیمت پر زید کو بیچے ۔ اب اس کا حل یہ ہے کہ  اقبال زید کو صورت حال بتا کر اس کو <span dir=""LTR"">4200 </span>روپے واپس کرے اور اس سے اپنا "" آسان ترجمہ قرآن ""لے لے ۔اس کے بعد اگر  زید خود اقبال کا یہ ""    آسان ترجمہ قرآن""اس سے خریدنا چاہے تو جس قیمت  پر اتفاق ہو ،خریداری درست ہے ۔ اگر بیع ممکن نہ ہو تو ہبہ کی نیت کرے اور ثمن آہستہ آہستہ واپس کردے ۔البتہ اگر  ان کو بتانے میں دوستی خراب ہورہی ہو تو یہ بھی گنجائش ہے کہ وہ رقم زید کو کسی اور عنوان سے واپس کردیں، مثلاً ہدیہ اور تحفہ کے نام سے واپس کردیں۔</p><h6 class=""has-text-align-right"">حوالہ جات</h6><h5><h5>قال النبی صلی اللہ علیہ وسلم :<strong>لا طاعۃ لمخلوق فی معصیۃ الخالق</strong> .(موطا إمام مالك ،ح <span dir=""LTR"">899</span>)</h5>
<h5>قال العلامة الكاساني رحمه اللہ  تعالی :<strong>ا</strong><strong>لوكيل بالشراء لا يملك الشراء من نفسه؛</strong> لأن الحقوق في باب الشراء ترجع إلى الوكيل، فيؤدي إلى الإحالة: وهو أن يكون الشخص الواحد في زمان واحد مسلما ومتسلما مطالبا ومطالبا؛ ولأنه متهم في الشراء من نفسه.                                                                            (بدائع الصنائع في ترتيب الشرائع :<span dir=""LTR"">31/6</span>)</h5>
<h5>قال جمع من العلماء رحمھم اللہ :<strong>لو باع الوكيل بالشراء ماله لموكله لا يصح.</strong>  (مجلة الأحكام العدلية <span dir=""LTR"">:</span>المادۃ:<span dir=""LTR"">1488</span>)</h5>
<h5>قال العلامة الكاساني رحمه اللہ  تعالی :إذا وقع البيع الباطل ،وحدث فيه تسليم شيء من أحد الطرفين وجب رده؛ لأن البيع الباطل لا يفيد الملك بالقبض<strong>، ويجب على كل من الطرفين رد ما أخذه إن كان باقيا</strong><strong>.</strong>( بدائع الصنائع في ترتيب الشرائع :<span dir=""LTR"">305/5</span>)</h5>
<h5>قال العلامۃ ابن عابدین رحمہ اللہ : (ويبرأ بردها ولو بغير علم المالك) في البزازية غصب دراهم إنسان من كيسه ثم ردها فيه بلا علمه برئ وكذا لو سلمه إليه بجهة أخرى كهبة أو إيداع أو شراء وكذا لو أطعمه فأكله.(رد المحتار:<span dir=""LTR"">182/6</span>)</h5>
</h5><p>محمد مفاز</p><p> دارالافتاء ،جامعۃ الرشید،کراچی</p><p>20 ربیع الثانی <span dir=""LTR"">1445</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد مفاز بن شیرزادہ خان </td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",11029,jameya-tur-rasheed,وکیل بنانے کے احکام,متفرّق مسائل
2023-11-05,https://almuftionline.com/2023/11/05/11371/,آن لائن نکاح کا حکم,<p>میرے ایک دوست کا نکاح مختلف طریقے سے ہوا ہے جو کہ مشکوک ہے، اس لیے وہ مجھ سے درخواست کرتا ہے کہ آپ کے پورٹل سے پوچھ کر اس نکاح کی تصدیق کر دوں۔ جس لڑکی سے اس نے نکاح کیا وہ طلاق یافتہ ہے۔ لڑکے نے وکیل سمیت لڑکی کی طرف سے ڈیپونٹ (گواہ) کا انتظام کیا ہے۔ لڑکی اپنے گھر بیٹھی ہوئی تھی اور ٹیلی فونک کانفرنس کال کے ذریعے نکاح کا اہتمام کیا گیا تھا۔ لڑکا بھی اپنے گھر بیٹھا تھا۔ یہ نکاح کرنے والے مولانا لڑکوں کی طرف سے اور لڑکی کی طرف سے تمام گوہان کے ساتھ مسجد میں موجود تھے۔ یہ دونوں کے والدین سے پوشیدہ نکاح کے طور پر ہے۔ برائے مہربانی اس نکاح کی توثیق کی وضاحت کریں۔ شکریہ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نکاح منعقدہونےکےلیے شرعایہ ضروری ہےکہ لڑکااورلٖڑکی خودیاان کےوکیل مجلس نکاح میں موجودہوں،اورگواہاں کےروبروایجاب وقبول ہو،لہذاصورت مسؤلہ میں اگرلڑکا اور لڑکی  خودیاان دونوں کےوکیل یاکم ازکم ان دونوں  میں سےکسی ایک کاوکیل اوردوسرافریق خودمجلس نکاح میں موجودہو تو یہ نکاح درست ہے، ورنہ (اگرنہ تودونوں خودموجودتھےاور نہ ہی ان کےوکیل موجود تھے،بلکہ دونوں طرف سے)صرف آئن لائن موجودگی کی صورت میں یہ نکاح  کی مجلس منعقد ہوئی تھی تو ایسا نکاح نہیں ہوا، باقی والدین سے پوشیدہ طور پر نکاح کرنا اسلامی اقداراوراخلاقیات کی وجہ سےناپسندیدہ عمل ہے۔</p><h6 class=""has-text-align-right"">حوالہ جات</h6><h5><h5>۔۔۔۔۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۰ربیع الثانی۱۴۴۴ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نواب الدین </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11371,jameya-tur-rasheed,نکاح کا بیان,نکاح کے جدید اور متفرق مسائل
2023-11-04,https://almuftionline.com/2023/11/04/12785/,شادی شدہ لڑکی کو کنواری ظاہر کرنا,<p>لڑکے اور لڑکی کا رشتہ طے پاتا ہے،جس کے دوران لڑکی والوں کی طرف سے شادی شدہ لڑکی کو کنوارہ ظاہر کیا جاتا ہے اور نکاح فارم میں بھی ایسا ہی لکھا جاتا ہے،پھر شادی کے بعد پتہ چلتا ہے کہ لڑکی پہلے سے شادی شدہ ہے،جس کے بارے میں بتایا نہیں گیا اور نہ ہی طلاق نامہ دکھایا گیا،اس سلسلے میں شریعت کے کیا احکامات ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شادی شدہ لڑکی کو کنواری ظاہر کرنا غلط بیانی اور جھوٹ ہے،جو کبیرہ گناہ ہے اور اس سے احتراز لازم ہے،خاص کر نکاح کے معاملے میں،جہاں بعد میں سچ ظاہر ہونے کی صورت میں رشتے کے ٹوٹنے اور دونوں خاندانوں کے درمیان دشمنی کا اندیشہ ہو۔</p><p>نیز مذکورہ صورت میں اگر پہلا شوہر طلاق دے چکا ہو اور عدت گزرنے کے بعد دوسرا نکاح ہوا ہو تب تو یہ نکاح درست ہوگیا،لیکن اگر پہلے شوہر نے طلاق نہ دی ہو تو پھر دوسرا نکاح درست ہی نہیں ہوا،بلکہ یہ لڑکی بدستور پہلے شوہر کے نکاح میں ہے،البتہ طلاق کے وقوع کے لئے طلاق نامہ بنوانا ضروری نہیں،بلکہ اس کے بغیر زبانی طور پر بھی طلاق واقع ہوجاتی ہے۔</p><h6 class=""has-text-align-right"">حوالہ جات</h6><h5><h5>""صفوة التفاسير"" (1/ 247):</h5>
<h5>""{والمحصنات مِنَ النسآء إِلاَّ مَا مَلَكْتَ أَيْمَانُكُمْ} أي وحرّم عليكم نكاح المتزوجات من النساء إِلا ما ملكتموهن بالسبي فيحل لكم وطؤهنَّ بعد الاستبراء ولو كان لهنَّ أزواج في دار الحرب لأن بالسبي تنقطع عصمة الكافر"".</h5>
<h5>""الفتاوى الهندية"" (1/ 280):</h5>
<h5>""لا يجوز للرجل أن يتزوج زوجة غيره وكذلك المعتدة، كذا في السراج الوهاج. سواء كانت العدة عن طلاق أو وفاة أو دخول في نكاح فاسد أو شبهة نكاح، كذا في البدائع. ولو تزوج بمنكوحة الغير وهو لا يعلم أنها منكوحة الغير فوطئها؛ تجب العدة، وإن كان يعلم أنها منكوحة الغير لا تجب حتى لا يحرم على الزوج وطؤها، كذا في فتاوى قاضي خان. ويجوز لصاحب العدة أن يتزوجها، كذا في محيط السرخسي"".</h5>
</h5><p>محمد طارق</p><p>دارالافتاءجامعۃالرشید</p><p>19<span dir=""LTR"">/</span>ربیع الثانی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",12785,jameya-tur-rasheed,نکاح کا بیان,نکاح کے جدید اور متفرق مسائل
2023-11-04,https://almuftionline.com/2023/11/04/12786/,دلہن کے والد یا بھائیوں کا حق مہر کا مطالبہ کرنا,<p>نکاح نامے کی کاپیاں بھی غائب کردی جاتی ہیں اور دلھے کو اس کی کاپی نہیں دی جاتی،جس میں یہ درج ہے کہ حق مہر جو کہ غیر معجل ہے،لڑکا اپنی استطاعت کے مطابق بعد میں وقتا فوقتا دیتا رہے گا،لیکن حق مہر کا مطالبہ بارہا سسرال سے سسر اور سالے کرتے ہیں،آیا اسلام میں حق مہر لڑکی کے والد اور بھائیوں کو دینا جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مہر در اصل لڑکی کا حق ہے، اس کی اجازت کے بغیر نہ کسی اور کو اس کے مطالبے کا حق حاصل ہے اور نہ لڑکی کے علاوہ کسی اور کے حوالےکیاجاسکتاہے،البتہ اگر لڑکی کی طرف سے اس کی اجازت ہو تو پھر لڑکی کے والد اور بھائیوں کو مطالبے کا حق بھی ہوگا اور انہیں دینا بھی درست ہوگا،لیکن مہر وصول کرنے کے بعد والد یا بھائیوں کا لڑکی کی دلی رضامندی اور اجازت کے بغیر اسے ذاتی استعمال میں لانا جائز نہیں ہوگا۔</p><h6 class=""has-text-align-right"">حوالہ جات</h6><h5><h5>""البحر الرائق "" (3/ 144):</h5>
<h5>""(قوله: ولو نقصت عن مهر مثلها للولي أن يفرق بينهما أو يتم المهر) يعني عند أبي حنيفة وقالا ليس له ذلك؛ لأن ما زاد عن العشرة حقها ومن أسقط حقه لا يعترض عليه كما في الإبراء بعد التسمية ولأبي حنيفة أن الأولياء يفتخرون بغلاء المهر ويتعيرون بنقصانها فأشبه الكفاءة بخلاف الإبراء بعد التسمية؛ لأنه لا يعير به.</h5>
<h5> فحاصله: أن في المهر حقوقا ثلاثة: أحدهما حق الشرع وهو أن لا يكون أقل من عشرة دراهم أو ما يساويها. والثاني حق الأولياء وهو أن لا يكون أقل من مهر المثل. والثالث حق المرأة وهو كونه ملكا لها، ثم حق الشرع، والأولياء مراعى وقت الثبوت فقط فلا حق لهما حالة البقاء"".</h5>
</h5><p>محمد طارق</p><p>دارالافتاءجامعۃالرشید</p><p>19<span dir=""LTR"">/</span>ربیع الثانی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",12786,jameya-tur-rasheed,نکاح کا بیان,نکاح کے جدید اور متفرق مسائل
2023-11-04,https://almuftionline.com/2023/11/04/12787/,شوہرکا بیوی کو ذاتی موبائل رکھنے سے منع کرنا,<p>اگر شوہر کسی ایسے کام سے روکے جو جھگڑے اور فساد کا سبب بن رہا ہو اور جرگے میں طے پائے کہ لڑکی موبائل استعمال نہیں کرے گی،لڑکی کا والد اور بھائی اس بات کو تسلیم کرلیں،لیکن بعد میں لڑکی کو اس کے سسرال بھیجیں تو ایک کے بجائے دو دو موبائل ملے،جب لڑکی کے گھر والوں کو جرگے میں طے شدہ بات کا بتایا جائے تو لڑکی والے نماز کا  بہانہ بنائیں کہ ہم نے نماز کے لئے دیا ہے،اس حوالے سے شریعت کے کیا احکامات ہیں،جب کہ یہ معاملات جرگے میں طے شدہ فیصلے کے خلاف کئے گئے ہوں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعت نے جائز امور میں بیوی کو شوہر کی اطاعت کا پابند بنایا ہے،یہاں تک کہ رسول اللہ صلی اللہ علیہ وسلم کے فرمانِ مبارک کا مفہوم ہے کہ اگر اسلام میں کسی کو سجدہ کرنے کی اجازت ہوتی تو میں بیوی کو حکم دیتا کہ وہ اپنے شوہر کو سجدہ کرے۔</p><p>اس لئےاگرکسی معقول وجہ کی بناء پر شوہر بیوی کو ذاتی موبائل رکھنے سے منع کرے تو بیوی پر اس کی اطاعت لازم ہے،خصوصا جب موبائل کی وجہ سے عورت کے کسی فتنے میں ابتلاء کا اندیشہ ہواور جرگے میں لڑکی کے اولیاء نے اس پابندی کو تسلیم بھی کرلیا ہے۔</p><p>نماز کے وقت یا آلارم کے لئے موبائل کے بجائے گھڑی استعمال کی جاسکتی ہے۔</p><h6 class=""has-text-align-right"">حوالہ جات</h6><h5><h5>""سنن الترمذي "" (2/ 456):</h5>
<h5>عن أبي هريرة، عن النبي صلى ﷲ عليه وسلم قال: لو كنت آمرا أحدا أن يسجد لأحد لأمرت المرأة أن تسجد لزوجها"".</h5>
<h5>قال ملا علی القاری رحمہ اللہ فی شرحہ المرقاة:"" (وعن أبي هريرة قال: قال رسول ﷲ - صلى ﷲ عليه وسلم - لو كنت آمرا أحدا أن يسجد لأحد) : والسجود كمال الانقياد (لأمرت المرأة أن تسجد لزوجها) : أي: لكثرة حقوقه عليها وعجزها عن القيام بشكرها وفي هذا غاية المبالغة لوجوب إطاعة المرأة في حق زوجها فإن السجدة لا تحل لغيرﷲ"".</h5>
</h5><p>محمد طارق</p><p>دارالافتاءجامعۃالرشید</p><p>19<span dir=""LTR"">/</span>ربیع الثانی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",12787,jameya-tur-rasheed,نکاح کا بیان,نکاح کے جدید اور متفرق مسائل
2023-11-04,https://almuftionline.com/2023/11/04/12789/,پانچ ماہ کے حمل کو ضائع کرنے کا حکم,<p>کیا لڑکی والوں کے لئے پانچ ماہ کے حمل کو ضائع کرنے کا مطالبہ کرنا درست ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>پانچ ماہ کے حمل کو ضائع کرنا حرام اور قتلِ نفس کے مترادف ہے،اس لئے لڑکی والوں کےلئے ایسا مطالبہ کرنا اور لڑکی کے لئے اسے ماننا ہرگز جائز نہیں۔</p><h6 class=""has-text-align-right"">حوالہ جات</h6><h5><h5>""رد المحتار"" (3/ 176):</h5>
<h5>""مطلب في حكم إسقاط الحمل:</h5>
<h5>(قوله :وقالوا إلخ) قال في النهر: بقي هل يباح الإسقاط بعد الحمل؟ نعم يباح ما لم يتخلق منه شيء ولن يكون ذلك إلا بعد مائة وعشرين يوما، وهذا يقتضي أنهم أرادوا بالتخليق نفخ الروح وإلا فهو غلط لأن التخليق يتحقق بالمشاهدة قبل هذه المدة كذا في الفتح، وإطلاقهم يفيد عدم توقف جواز إسقاطها قبل المدة المذكورة على إذن الزوج.</h5>
<h5> وفي كراهة الخانية: ولا أقول بالحل إذ المحرم لو كسر بيض الصيد ضمنه لأنه أصل الصيد فلما كان يؤاخذ بالجزاء فلا أقل من أن يلحقها إثم هنا إذا سقط بغير عذرها اهـ قال ابن وهبان: ومن الأعذار أن ينقطع لبنها بعد ظهور الحمل وليس لأبي الصبي ما يستأجر به الظئر ويخاف هلاكه.</h5>
<h5> ونقل عن الذخيرة لو أرادت الإلقاء قبل مضي زمن ينفخ فيه الروح هل يباح لها ذلك أم لا؟</h5>
<h5>اختلفوا فيه، وكان الفقيه علي بن موسى يقول: إنه يكره، فإن الماء بعدما وقع في الرحم مآله الحياة فيكون له حكم الحياة كما في بيضة صيد الحرم، ونحوه في الظهيرية قال ابن وهبان: فإباحة الإسقاط محمولة على حالة العذر، أو أنها لا تأثم إثم القتل اهـ. وبما في الذخيرة تبين أنهم ما أرادوا بالتحقيق إلا نفخ الروح، وأن قاضي خان مسبوق بما مر من التفقه، والله تعالى الموفق اهـ كلام النهرح"".</h5>
</h5><p>محمد طارق</p><p>دارالافتاءجامعۃالرشید</p><p>19<span dir=""LTR"">/</span>ربیع الثانی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",12789,jameya-tur-rasheed,نکاح کا بیان,نکاح کے جدید اور متفرق مسائل
2023-11-04,https://almuftionline.com/2023/11/04/12790/,بچی کی حضانت کی مدت,<p>ان سب معاملات کے بعد پھر ایک جرگہ ہوا،جس میں اہل علم شامل تھے،پرانے جھگڑے ختم کروائے اور آئندہ کے لئے یہ طے پایا کہ نومولود بیٹی کو اس کے والد اور دادا،دادی سے ملوایا جائے،لیکن وہ لوگ اس فیصلے سے بھی مکرگئے،شریعت کا اس بارے میں کیا حکم ہے؟</p><p>بچی اس دوران والدہ کے پاس رہتی ہے،اس  کی شرعی مدت کیا ہوگی اور والد کب اس کی کسٹڈی لے سکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نو سال تک بچی کی پرورش کا حق ماں کو حاصل ہے، البتہ اگر اس دوران ماں نے کسی ایسے مرد سے نکاح کرلیا جو بچی کا محرم رشتہ دار نہ ہو تو اس کی پرورش کا حق ختم ہوجائے گا،اس کے بعد نانی کو پرورش کا حق حاصل ہوگا،اگر نانی نہ ہو یا وہ پرورش پر آمادہ نہ ہو تو پھر دادی کو حق حاصل ہوگا۔</p><p>بچی کی عمر نو سال ہونے کے بعد باپ اسے لے سکتا ہے اور نو سال کے عرصے کے دوران بچی کا خرچہ باپ ہی کے ذمے لازم ہوگا لیکن بچی والدین میں سے جس کے پاس بھی ہو وہ دوسرے کو بچی سے ملنے  سےنہیں روک سکتا۔</p><h6 class=""has-text-align-right"">حوالہ جات</h6><h5><h5>""الفتاوى الهندية"" (1/ 541):</h5>
<h5>""وإن لم يكن له أم تستحق الحضانة بأن كانت غير أهل للحضانة أو متزوجة بغير محرم أو ماتت فأم الأم أولى من كل واحدة، وإن علت، فإن لم يكن للأم أم فأم الأب أولى ممن سواها، وإن علت كذا في فتح القدير"".</h5>
<h5>"" الدر المختار ""(3/ 566):</h5>
<h5>""(والحاضنة) أما، أو غيرها (أحق به) أي بالغلام حتى يستغني عن النساء وقدر بسبع وبه يفتى لأنه الغالب. ولو اختلفا في سنه، فإن أكل وشرب ولبس واستنجى وحده دفع إليه ولو جبرا وإلا لا (والأم والجدة) لأم، أو لأب (أحق بها) بالصغيرة (حتى تحيض) أي تبلغ في ظاهر الرواية. ولو اختلفا في حيضها فالقول للأم بحر بحثا.</h5>
<h5>وأقول: ينبغي أن يحكم سنها ويعمل بالغالب. وعند مالك، حتى يحتلم الغلام، وتتزوج الصغيرة ويدخل بها الزوج عيني (وغيرهما أحق بها حتى تشتهى) وقدر بتسع وبه يفتى. وبنت إحدى عشرة مشتهاة اتفاقا زيلعي.</h5>
<h5>""الدر المختار "" (3/ 612):</h5>
<h5>""(وتجب) النفقة بأنواعها على الحر (لطفله) يعم الأنثى والجمع (الفقير) الحر، فإن نفقة المملوك على مالكه والغني في ماله الحاضر"".</h5>
<h5>""الفتاوى الهندية ""(1/ 543):</h5>
<h5>""الولد متى كان عند أحد الأبوين لا يمنع الآخر عن النظر إليه وعن تعاهده كذا في التتارخانية ناقلا عن الحاوي"".</h5>
</h5><p>محمد طارق</p><p>دارالافتاءجامعۃالرشید</p><p>19<span dir=""LTR"">/</span>ربیع الثانی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",12790,jameya-tur-rasheed,نکاح کا بیان,نکاح کے جدید اور متفرق مسائل
2023-11-04,https://almuftionline.com/2023/11/04/12791/,والدہ کے ہاں زیرِ پرورش بچی کے علاج کے مصارف کا حکم,<p>جرگے میں یہ بھی طے ہوا تھا کہ بچی جو چند دن بیمار رہی،اس پر جو بھی خرچ آیا ہے وہ والد ادا کرے گا،لیکن لڑکی والے اس کا بل دیں گے،مگر لڑکی والے اس بات سے بھی مکرگئے اور لڑکی والوں کی جانب کوئی بل نہیں دیئے گئے۔</p><p><strong>تنقیح</strong><strong>:</strong>سائل نے بتایا کہ لڑکی والوں کا کہنا ہے کہ ہم نے ڈاؤ سے علاج کروایا ہے اور کبھی دس ہزار،کبھی پندرہ ہزار کا مطالبہ کرتے ہیں،سائل کا مطالبہ ہے کہ حقیقت میں اتنی رقم خرچ نہیں ہوئی،بلکہ یہ لوگ پیسوں کے لئے غلط بیانی سے کام لے رہے ہیں،اگر حقیقت میں اتنا خرچہ آیا ہے تو مجھے رسیدیں دکھائی جائیں،کیونکہ ڈاؤ میں جو بھی پیمنٹ کی جاتی ہے،اس کی رسید ملتی ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بچی کے علاجات کے اخراجات والد کی استطاعت کے مطابق اس کے ذمے ہوں گے،البتہ اس مد میں ہونے والے اخراجات کی مقدار کا ثبوت فراہم کرنا لڑکی والوں کے ذمے لازم ہے جو بل کی صورت میں بھی ممکن ہے اور دو نیک و صالح مردوں یا ایک مرد اور دوعورتوں کی گواہی سے بھی۔</p><h6 class=""has-text-align-right"">حوالہ جات</h6><h5><h5>.........</h5>
</h5><p>محمد طارق</p><p>دارالافتاءجامعۃالرشید</p><p>19<span dir=""LTR"">/</span>ربیع الثانی1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",12791,jameya-tur-rasheed,نکاح کا بیان,نکاح کے جدید اور متفرق مسائل
