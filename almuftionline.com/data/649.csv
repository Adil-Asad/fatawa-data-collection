issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-09-08,https://almuftionline.com/2021/09/08/5038/,میت کمیٹی کا شرعی حکم,"<p>کیافرماتے ہیں علماء کرام اس مسئلہ کے بارے میں کہ <br/>
ہمارے علاقے بٹگرام میں غمی یعنی فوتگی کےلئے کمیٹیاں قائم ہیں جو فنڈز جمع کرتی ہیں،اور فوتگی ہونے پر اس فنڈ سے اہلِ میت اور دورسے آئےہوئے مہمانوں کیلئے کھانے کا انتظام کرتی ہیں۔اس طرح کھانے کے انتظام کی کتنے دنوں تک گنجائش ہے؟ نیز اہلِ میت کا تعین کریں، اور انتظام میں خرابیوں کی نشاندھی کریں۔جواب تفصیلاًمطلوب ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ اسلام نہ صرف روحانیت ہےاور نہ صرف مادیت بلکہ دونوں کا حسین سنگم ہے۔اسلام نے انسانی معاشرہ کو مکمل طور پر نہ تو مادیت کے حوالے کیا کہ انسان اپنی مادی خواہشات کے سامنے اپنے روحانی تقاضوں سے غافل ہو کر اپنی دنیاوآخرت دونوں خراب کرے،اور نہ مکمل طور پر روحانیت کے سپرد کیا کہ مثل عیسائیوں کے رہبانیت اختیار کر کے ضال ومضل (خود بھی گمراہ ہو اور دوسروں کے لیے بھی گمراہی کا سبب بنے) ٹھہرے،بلکہ ہمہ گیر یت اور عالمگیریت کی بناء پر ہرانسان کی اصلاح وفلاح بلکہ اس کی زندگی اوربقاء موقوف ہے باہمی تعاون پر،جس طرح دنیا کاسارانظام تعاون وتناصرسے چلتا ہے، اسی طرح مرنے سے لیکر قبر میں دفن ہونے تک کے سارے مراحل بھی اسی تعاون کے محتاج ہیں، بلکہ اس کے بعد بھی انسان اپنے پیچھے رہنے والوں کی دعاءِ مغفرت اور ایصالِ ثواب کامحتاج رہتا ہے۔اسی باہمی تعاون کے اصول کی بناء پر اہلِ میت اور دورسے تعزیت کے لئے آئے ہوئے مہمانوں کے لئے کھانے کا انتظام اہلِ محلہ اور اعزہ کی انسانی اور اخلاقی ذمہ داری ہوتی ہے، بالخصوص دیہی علاقوں میں جہاں ہوٹل نہیں ہوتے۔کیونکہ اہلِ میت کے لئے یہ انتہائی دکھ اور صدمے کے لمحات ہوتے ہیں،وہ اکثر میت کی لمبی بیماری پر ہسپتال میں مسلسل تیمارداری کی مشقت اورپھر انتقال کی صورت میں اپنے عزیز کی موت کے صدمےسےچورہوتے ہیں،اگر لوگ ان کے تعاون کی بجائے الٹا کھانے کے انتظام کا بوجھ ان پر ڈالدیں تو اس سے نہ صرف ان کی پریشانی بڑھے گی،بلکہ یہ ایک غیر انسانی اورغیر اخلاقی فعل ہو گا،اس لیے اہلِ محلہ کا اس طرح باہمی تعاون وتناصرکانظم بناناجس سے یہ مشکلات دورہوں ،جائز ہے ،لیکن واضح رہے کہ باہمی تعاون کا یہ انتظام ایک دودھاری تلوار ہے جو اپنے اوپر بھی چل سکتی ہے، اس لیے  کہ اس انتظام میں اگر شرعی اور اخلاقی تقاضوں کو بالائے طاق رکھا جائے تو یہ نہ صرف ایک رسم بن جائیگا بلکہ اس میں بہت سے غیر اخلاقی اورغیر شرعی امورداخل ہو جائینگے،اس لئے ذیل میں ہم بالترتیب چند خرابیوں کی نشاندھی کرتے ہیں جو اس طرح کے نظم میں ہوسکتی ہیں:</p><p>(1)معاشرے کے وہ افراد جو مسکین، محتاج اور نادار ہوں یا کسی طبعی عذرکی وجہ سے معذور ہوں جس کی وجہ سے وہ خودروزی کمانے کے لائق نہ ہوں یا مناسب روزگار نہ ملنے کی وجہ سےان کی حالت کمزور ہو گئی ہو، توا ن کوبھی مثل دیگر اغنیاء کے چندے میں برابرطورپر شریک کرنا غیر اخلاقی فعل ہوگا، ایسی صورت میں اسلام مالدار لوگوں کو حکم دیتا ہے کہ وہ اپنے اضافی مال کواچھائی کے کاموں میں خرچ کر کے اللہ تعالیٰ کی خوشنودی حاصل کرنے کے ساتھ ساتھ روحانی عظمت اور اخلاقی برتری کاثبوت دیں۔</p><p>(2)کم استطاعت رکھنے  والوں سے ان کی قدرت سے زائد کا مطالبہ نہ کیا جائے۔</p><p>(3)کھانے کا انتظام سادہ ہو، اس میں تکلفات،بے جا اسراف اور فضول خرچی سے احتراز کیا جائے۔</p><p>(4)جن لوگوں کے گھر قریب ہوں اور  کھانے کے لیے گھر جاسکتے ہوں،ان کا بھی کھانے کے انتظار میں بیٹھے رہنا اور شریک ہونا مناسب نہیں، البتہ اگر کھانا حاضر ہو اور عین اسی وقت کوئی آئے تو اس کو کھانے میں شریک نہ کرنا خلافِ مروءت ہے ، چاہے اس کا گھر قریب ہی کیوں نہ ہو۔</p><p>(5)۔کھانے کے انتظام کا یہ سلسلہ ضرورت و حاجت سے زیادہ جاری رکھنا جیساکہ بعض علاقوں میں رواج ہے کہ کئی ہفتوں تک خام اشیاء اور اناج وغیرہ کی شکل میں یہ سلسلہ چلتا رہتا ہے، یہ بھی خلافِ شرع اورمحض رواج ہے۔</p><p>(6).اہلِ محلہ کا صرف کھانا پہنچا کر واپس آنا کافی نہیں، بلکہ کھانا کھلانے کا انتظام بھی کرناچاہیے،فقہاءکرام نے تو اصرار کے ساتھ اہلِ میت کو کھلانے کا ذکر کیا ہے تاکہ وہ کمزور نہ ہوں۔</p><p>(7).صاحبِ وسعت حضرات کا استطاعت کے باوجود منتظمہ کمیٹی کو رقم دینے میں ٹال مٹول سے کام لینا بھی اچھا نہیں ہے۔</p><p>(8)۔ انتظام کرنے والوں کا دوسروں پر تفاخر اور بڑائی جتلانا بھی درست نہیں۔</p><p>(9)۔ اہلِ میت کی موجودگی میں رقوم جمع کرنے کی دعوت دینا یا اہلِ محلہ سے گلہ شکوہ کا اظہار کرنا جو اہلِ میت کیلئے تشویش کا باعث ہو، اس سے احتراز کرنا چاہئے۔</p><p>(10)۔ انتظام و خد مت گزاری کے بعد اہلِ میت پر احسان جتلانے سے بچنا چاہئے۔</p><p>(11)۔ انتظام وانصرام میں امیر وغریب کی میت ہونے میں کوئی امتیاز نہ برتا جائے تاکہ ناداروں،مفلسوں کی حوصلہ شکنی  نہ ہو ۔</p><p> (12)۔اگرمیت کی وفات کے وقت ہی ہنگامی طور پر فنڈ فراہم کیا جاتا ہو تو میت کے اہل خانہ سے اس مد میں کوئی رقم نہ لی جائے،کیونکہ یہ مرنے والے کے اہلِ خانہ کی طرف سے دعوت کے مماثل عمل ہو جائے گا۔(ایسے میں  بچ جانیوالی رقم چندہ دھندگان ہی کی مملوک ہوگی ،جوان ہی کو واپس کی جائے یا ان کی صوابدیدپر آئندہ کےلیے صدقہ یا خرچ کی جائے)</p><p>(13)۔ اگر پہلے سے فنڈ جمع کیا جاتا ہو تو پھر کمیٹیوں کا قیام وقف کی بنیاد پر ہو اور ممبر بنانے کے فارم پر شروع ہی میں تحریر ہو کہ یہ کمیٹیاں وقف ہیں اور ان میں دی جانے والی رقم وقف کی مملوک ہونگی، کمیٹیوں کو وقف پر چلانے کا طریقہ یہ ہوگا کہ ابتداء میں کچھ رقم وقف کی جائے جس کو خرچ کرنا جائز نہ ہوگا، کیونکہ وقف میں اصل کو باقی رکھنا ضروری ہوتا ہے، جب وقف فنڈ قائم ہوجائے تو اس کے بعد مزید رقوم مملوکِ وقف ہونگی اور ان رقوم کو واقفین کے بنائے ہوئے جائز ضابطوں کے مطابق خرچ کرنا ہوگا۔ پس مذکورہ بالا خرابیوں سے بچتے ہوئے اگر اہلِ محلہ باہمی تعاون وتناصر کے قرآنی اصول کے تحت فنڈ جمع کرکے اہلِ میت اور ان کے دور سے آئے ہوئے مہمانوں کے لئے کھانے کا انتظام کریں تو یہ عقدِ تبرع اور وقف کہلائے گا اور ایسا کرنا درست ہوگا۔</p><p>جمہور فقہاء اکرم نے اکرچہ بالعموم چوبیس (24) گھنٹے کے کھانے کے انتظام کا ذکر کیا ہے،مگر دیہی اور قبائلی زندگی میں مہمانوں کی آمدو رفت اور تعزیت کا سلسلہ عموماً تین دن تک رہتا ہے،لہذا اگر کھانے کے انتظام کا سلسلہ (24)گھنٹے سے زیادہ جاری رکھنا ناگزیر ہو تو تین دن تک اس کی گنجائش ہے، اس لئےکہ حدیثِ ""صنعتِ طعام""میں ""وقدأتاھم مایشغلهم"" سے اس کی علت ناقابلِ تلافی صدمہ ودکھ کا موجود ہونا معلوم ہوتاہے ۔پس اگر اس کا اثر تین دن تک ہو، تو صنعتِ طعام کی  تین دن تک بھی گنجائش ہو گی ۔  ""کفایہ المفتی"" میں بھی تین دن کے قول کو مفتی بہ قرادیاہے۔اور علامہ بہوتی حنبلی نے حنابلہ کا مسلک تین دن کا نقل کیا ہے۔اہلِ میت کی تحدید بظاہر فقہاء نے نہیں فرمائی ہے، حدیث اصنعوالآل جعفر""میں آل کا لفظ استعمال ہوا ہے اور آل کا اطلاق لغۃً ""زوجة الرجل، اسرتہ وأقاربہ""پر ہوتاہے، پس اہلِ میت کا مصداق میاں، بیوی، اصول وفروع اور خاص کر وہ قریبی رشتہ دارہوں گے جن کے گھر فوتگی ہوئی ہے، نہ یہ کہ تمام کنبہ وبرادری کے لوگ۔</p>",5038,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-09-07,https://almuftionline.com/2021/09/07/6517/,ملازم کا کمپنی کی مشینوں کی خرابی کا کام اپنی کمپنی سے کروانا,"<p>میرا نام حارث مسعود ہے،میں شادی شدہ اور دو بچوں کا باپ ہوں،میں ایک پرائیویٹ کمپنی میں بحیثیت انجینئر ملازمت کرتا ہوں،جس میں مشینوں اور اس کے پارٹس وغیرہ کی دیکھ بھال کرنا اور خرابی کی صورت میں دوسری کمپنی سے مشین کے پارٹس بنوانا بھی میری ذمہ داری ہے۔</p><p>آج کل کی بڑھتی ہوئی مہنگائی کو مدنظر رکھتے ہوئے میں نے یہ سوچا ہے کہ میں پارٹ ٹائم کے طور پر اپنا کام بھی شروع کردوں،چنانچہ میں اپنے تجربے کے لحاظ سے ایک چھوٹی سے کمپنی کھولنا چاہتا ہوں،جہاں میں اپنی اور دوسری کمپنیوں کی مشینوں کے پارٹس وغیرہ بنواکر ان کو مہیا کروں گا۔</p><p>کمپنی کےکام کا طریقہ کاریہ ہوتا ہے کہ کمپنی نے جو کام کروانا ہوتا ہے،دو یا تین کمپنیوں سے مذکورہ کام کا تخمینہ منگوایا جاتا ہے اور قیمت دیکھ کر کام دینے یا نہ دینے کا فیصلہ کیا جاتا ہے،اب میں بھی یہ کام اپنے تجربے کے مطابق اس کا تخمینہ اور اپنا منافع رکھ کر جمع کروانا چاہتا ہوں اور اگر کام منظور ہوجائے تو کام شروع کروانا چاہتا ہوں۔</p><p>اس کی مزید وضاحت یہ ہے کہ کمپنی کی جانب سے میری ذمہ داری تین حصوں پر مشتمل ہے<span dir=""LTR"">:</span></p><p>ا۔مشین کے جو پارٹس خراب ہوجائیں انہیں بنوانا اور مشینوں کی دیکھ بھال کرنا۔</p><p>۲۔نئی مشینیں لگانا،یعنی ان کے لیے بجلی،پانی،ہوا،تیل اور گیس کے سارے کام کو مکمل کرنا اور سیٹ اپ بنانا،یہ سارا کام بھی دیگر کمپنیوں کی مدد سے مکمل ہوتا ہے۔</p><p>۳۔مشین کے جو پارٹس دوسرے ممالک سے خریدے گئے ہو انہیں پاکستان میں تلاش کرنا،تاکہ سستے پڑے۔</p><p>ان تین صورتوں میں سے میرا تجربہ پہلی اور تیسری میں ہے،اب میں اپنے تجربے کی بنیاد پر اپنی ایک کمپنی کھولنا چاہتا ہوں،جس میں خراب پارٹس مختلف کارخانوں سے بنواؤں اور اپنا نفع رکھ کر کام اپنی کمپنی کو دے سکوں،اس کام میں میں اپنا وقت،صلاحیت اور تجربہ بھی لگاؤں گا اور ساتھ ساتھ جس  کارخانے والے  سے کام کرواؤں گا اس کو اسی وقت اس کام کے پیسے بھی دے دوں گا۔</p><p>دوسری صورت والے کام میں میرا تجربہ اتنا نہیں ہے کہ میں اپنی کمپنی کھول سکوں،لیکن جس سے کام کرواؤں اگر اس سے بات کروں کہ اگر یہ کام آپ کو مل جائے تو مجھے میرا حصہ چاہیے،یہ صورت تو مجھے درست معلوم نہیں ہوتی،کیونکہ اس میں سارا کام وہ بندہ کرے گا،جبکہ مجھے بیٹھے بیٹھے پیسے ملیں گے۔</p><p>اب آپ سے گزارش ہے کہ میری راہنمائی فرمادیں کہ کون سی صورت میرے لیے جائز ہے اور کون سے ناجائز؟</p><p><strong>تنقیح</strong><strong><span dir=""LTR"">:</span></strong> سائل سے وضاحت طلب کرنے پر معلوم ہوا کہ اس کا اصل ارادہ تو یہ ہے کہ اپنی کمپنی بنائے اور پھر مختلف جگہوں سے کام لے جس میں وہ کمپنی بھی شامل ہوگی جہاں وہ ملازمت کررہا ہے،البتہ فی الحال اس کے پاس اتنے پیسے نہیں ہے کہ وہ اپنی کمپنی بنائے،اس لیے جب تک اس کے پاس اتنا سرمایہ نہیں آجاتا وہ کمپنی کو اپنی طرف سے اس کام ایک تخمینہ بتاکر کمپنی سے کام لے گا اور دوسرے کارخانوں سے کروائے گا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>دوسری صورت اختیار کرنا تو آپ کے لیے جائز نہیں،کیونکہ یہ کام تو آپ کی ذمہ داریوں میں شامل ہے اور کمپنی آپ کو اس کی تنخواہ دیتی ہے،البتہ پہلی صورت اختیار کرنا آپ کے لیے اس شرط کے ساتھ جائز ہے کہ پہلے<br/>
آپ اپنی کمپنی بنائیں،پھرکمپنی کا کام پڑنے کی صورت میں آپ مکمل دیانت داری کے ساتھ مختلف کمپنیوں سے اس کام کا تخمینہ لگوائیں اور اس میں اپنی کمپنی سے کام کروانے کا تخمینہ بھی شامل کرکےکمپنی کے بڑوں کے سامنے رکھ دیں،پھر اگر وہ آپ سے کام کروانا چاہیں تو آپ کے لیے اس کام کا نفع حلال ہوگا۔</p><p>جب تک آپ اپنی کمپنی نہیں بنالیتے تب تک آپ کے لیے کمپنی سے کام لے کر دوسروں سے سستے میں کرواکر نفع لینا جائز نہیں،کیونکہ آپ کمپنی کی طرف سے مشینوں کی خرابی ٹھیک کروانے کے وکیل ہیں اور وکیل کے لیے قیمت میں جو کمی کی جاتی ہے وہ اصیل(جس کے لیے کام کروایا جارہا ہے) کے حق میں کمی شمار ہوتی ہے،اس لیے دیگر کارخانوں والے آپ کو جو ڈسکاؤنٹ دیں گے وہ کمپنی کا حق ہوگا،آپ کا نہیں،لہذا اسے استعمال میں لانا آپ کے لیے جائز نہیں ہوگا۔</p>",6517,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2021-09-07,https://almuftionline.com/2021/09/07/5003/,تاش،لڈو اور کیرم بورڈ وغیرہ ذہنی ریفریشمنٹ کے لیے کھیلنے کاحکم,"<p>کیا فرماتے ہیں مفتیان کرام اس مسئلہ کے بارے میں کہ ہم آپس میں رشتہ دار ، بھائی کزن وغیرہ اپنے گھر کے اندر کبھی کبھار شاید مہینے میں ایک بار یا کبھی پانچ چھ ماہ بعد آپس میں کوئی نہ کوئی گیم کھیلتے ہیں ، جیسے تاش ، لڈو ، کیرم بورڈ وغیرہ ، اس کھیل کے دوران کسی قسم کے حقوق کا ضیاع نہیں ہوتا اور نماز پڑھنے والے احباب نماز بھی پڑھتے ہیں یعنی نہ حقوق اللہ کا ضیاع ہے اور نہ ہی حقوق العباد کا اور اس میں جوا وغیرہ بھی نہیں لگاتے صرف ذہنی ریفریشمنٹ اور انٹرٹینمنٹ کے لیے کھیلتے ہیں ۔اس تمام صورت حال کو سامنے رکھتے ہوئے بتائیے کہ اس طرح کا کھیل کا ہمارے لیے کیا حکم ہے ؟؟</p><p><span dir=""LTR"">                                     </span>کیا یہ جائز ہے یا نا جائز یا مکروہ ہے یا حرام  ؟؟ اس کا جو بھی حکم ہے قرآن و حدیث سے اس کی دلیل ضرور دیجئے گا ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>قرآن و حدیث میں تاش،لڈو وغیرہ کا ذکر نہیں  آیا ہے ،البتہ کھیلوں کے بارے میں بنیادی اصول بیان ہوئے ہیں جن کی روشنی میں حکم یہ ہے کہ تاش،لڈو اور کیرم بورڈ وغیرہ شرط لگاکر کھیلنا ناجائز ہے، اور بلا شرط کھیلنے میں اگر ایسا  انہماک ہو کہ فرائض میں کوتاہی و غفلت ہو تو یہ بھی ناجائز ہے۔اور فرائض کی ادائیگی  کا خیال رکھتے ہوئے صرف وقت گزاری کے لیے بلا شرط کھیلنے  میں بھی کوئی غرض صحیح نہیں ہے،البتہ ذہنی ریفریشمنٹ اور انٹرٹینمنٹ  کے لیے کھیلنا جائز ہے، لیکن بہتر یہ ہے کہ کوئی ایسا کھیل کھیلا جائے جس میں جسمانی ورزش بھی ہو ۔</p><p>                       </p>",5003,jameya-tur-rasheed,جائز و ناجائزامور کا بیان,کھیل،گانے اور تصویر کےاحکام
2021-09-06,https://almuftionline.com/2021/09/06/5299/,بیٹے کا ترکہ میں موجود گھر کو بینک لون میں بطور رہن رکھوانا,<p>مسئلہ یہ ہے کہ  والدین کے انتقال کے بعد بڑے بیٹے نے وراثت  کی زمین کے کاغذات کو بینک میں بطور ضمانت رکھوا کر بینک لون پر اپنا فلیٹ لے لیا ہے، تو کیا ترکہ کی زمین سے کچھ سال تک  جب تک لون ادا نہیں ہوجاتا ایک بیٹے کا زمین سے فائدہ اٹھانا شرعا جائز ہے کہ وہ بینک لون چکانے کے بعد اسے تقسیم کردے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ والدین کے انتقال کے بعد یہ گھر ورثہ کی مشترکہ ملکیت میں آچکا ہے،اس لیے دیگر ورثہ کی اجازت اور رضامندی کے بغیر اس بیٹے کا یہ اقدام جائز نہیں ہے،لہذا اگر دیگر ورثہ  بینک لون کی ادائیگی تک اس گھر کی تقسیم کو مؤخر کرنے پر آمادہ نہ ہو تو اس کے ذمے لازم ہے کہ وہ جلد از جلد بطورِ ضمانت کسی اور متبادل کا انتظام کرکے بینک سے اس گھر کے کاغذات واپس لے،تاکہ اسے ورثہ میں شرعی حصوں کے مطابق تقسیم کیا جاسکے۔</p><p><span dir=""RTL"">اور جب تک متبادل کا انتظام نہیں ہوجاتا اس وقت تک اس گھر سے حاصل ہونے والے کرایہ کو تمام ورثہ میں شرعی حصوں کے مطابق تقسیم کرنا لازم ہے،ایک بیٹے کا سارا کرایہ خود اپنے استعمال میں لانا ناجائز اور حرام ہے۔ </span></p>",5299,jameya-tur-rasheed,میراث کے مسائل,میراث کے متفرق مسائل
2021-09-06,https://almuftionline.com/2021/09/06/5298/,ترکہ میں موجود گھر کا کرایہ سب ورثہ میں تقسیم ہوگا,<p> مسئلہ وراثت سے متعلق ہے،صورت مسئلہ کچھ یوں ہے کہ ماں باپ کا انتقال ہوگیا ہے اور ترکہ میں  ایک گھر موجود ہےجس کی زمین والد کی ملکیت تھی اور اوپر تعمیر ایک بیٹے نے کی ہے جو کہ تمام بہن  بھائیوں میں تقسیم ہونا ہے،جن کی کل تعداد 8 ہے، 6 بہنیں اور 2 بھائی ہیں،لیکن فی الوقت وہ گھر رینٹ پر لگا ہوا ہے اور رینٹ کی رقم  اس وقت  ایک ہی بیٹے کے پاس جارہی ہے۔</p><p>مسئلہ یہ پوچھنا ہے کہ ماں باپ کے انتقال کے بعد کیا گھر کے رینٹ کی مکمل رقم ایک ہی بیٹے کیلئے لینا جائز ہے؟ یا پھر رینٹ کی رقم تمام بہن بھائیوں میں وراثت کے لحاظ سے تقسیم ہونا لازمی ہے؟ (یعنی اس  رینٹ کی رقم کو دس حصے کر کے دو دو حصے دونوں بیٹوں اور ایک ایک حصہ ہر بیٹی کو دیا جائے۔)</p><p>تنقیح:سائل نے بتایا کہ یہ دوسو چالیس گز کا پلاٹ تھا جس پر کچھ کمرے بنے ہوئے تھے اور ان پر چادریں تھیں،پکی چھت نہیں تھی،یعنی رہائش کے قابل تھا،پھر ایک بیٹا لندن شفٹ ہوگیا،اس نے وہاں سے پیسے بھجوائے اور والد کی سرپرستی میں اس گھر کو آر سی سی بنایا گیا،اس بیٹے نے یہ تعمیر والدین ہی کے لیے کروائی تھی،یعنی اپنے لیے ذاتی طور پر تعمیر کی نیت نہیں تھی اوروہ اب بھی فیملی سمیت لندن میں ہے،جبکہ اس گھر کا کرایہ یہاں موجود ایک بیٹا اکیلے لے رہا ہے،یہ گھر ایک اسکول کو کرایہ پر دیا گیا ہے،جس کا کرایہ پینسٹھ ہزار روپے ہے آج کل ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ اس گھر کی تعمیر لندن میں موجود بھائی کی رقم سے ہوئی ہے اور اس نے تعمیر والدین کے لیے کروائی تھی،لہذا والدین کے انتقال کے بعد اب  یہ گھر نئی تعمیر سمیت تمام ورثہ کی مشترکہ  ملکیت میں آگیا ہے،اس لیے اس  گھر کا کرایہ بھی تمام ورثہ میں ان کے شرعی حصوں کے مطابق تقسیم ہوگا،صرف ایک بھائی کا اکیلے اسے اپنے استعمال میں لانا  اور بقیہ ورثہ کو ان کا حصہ نہ دینا ناجائز اور حرام ہے۔</p><p>اس گھر کے موجودہ کرایہ یعنی 65000 میں سے 13000 ہر بھائی کا حصہ ہے،جبکہ6500 ہر بہن کا حصہ ہے۔</p>",5298,jameya-tur-rasheed,میراث کے مسائل,میراث کے متفرق مسائل
2021-09-05,https://almuftionline.com/2021/09/05/5478/,"لڑائی میں تین دفعہ ""میں تمہیں چھوڑتا ہوں” کہنے کا حکم",<p>کچھ عرصہ پہلے میری اور میرے شوہر کی اچانک کسی بات پر بحث ہوئی اور ہماری چھوٹی سی بات سے بات بہت بڑھ گئی، میں نے بھی غصے میں  سخت الفاظ بولے،وہ لپٹے ہوئے تھے، اس کے جواب میں  اٹھ کر انہوں نے مجھے تین بار کہا کہ: میں تمہیں چھوڑتا ہوں میں تمہیں چھوڑتا ہوں میں تمہیں چھوڑتا ہوں۔ اس کے بعد ہم لوگ ایک ہی گھر میں رہ رہے تھے لیکن کوئی تعلق نہیں تھا۔ یہ بات اس رمضان کی ہے، مگر اس عرصہ میں میرے ذہن میں یہ سوال آتا رہا کہ ہمارا ایک گھر میں رہنا صحیح نہیں ہے ۔   لہذا ہم آپ کی طرف رجوع کرتے ہیں کہ آپ اس مسئلے میں ہماری رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر سوال میں ذکر کردہ تفصیل درست ہے تو شوہر کا آپ کو تین دفعہ "" میں تمہیں چھوڑتا ہوں "" کہنے سے آپ پر تین طلاقیں واقع ہو کر حرمتِ مغلظہ ثابت ہوچکی ہے۔ اب نہ رجوع ہو سکتا ہے، نہ تحلیل کے بغیر آپ دونوں کا دوبارہ نکاح ہو سکتا ہے۔ شوہر کے یہ الفاظ کہنے کے بعد سے اگر آپ کو تین ماہواریاں آئی ہیں تو آپ کی عدت گزرچکی ہے، اب آپ کہیں اور نکاح کرنا چاہیں تو کر سکتی ہیں۔ خاتون کے لیے طلاق کے بعد عدت گزرنے تک شوہر کے گھر میں رہنا شرعا درست ہے؛ کیونکہ عدت شوہر کے گھر میں گزارنا لازم ہے، البتہ اس دوران اس سے پردہ اور دور رہنا ضروری ہے، لیکن عدت مکمل ہونے کے بعد سابقہ شوہر کے ساتھ گھر میں رہنا جائز نہیں۔ لہٰذا اگر آپ کی عدت مکمل ہوگئی ہے تو اب آپ کے لیے یہاں ٹھہرنا جائز نہیں، بلکہ فوری طور پر والدین یا کسی محرم رشتہ دار کے گھر منتقل ہونا لازم ہے۔</p>",5478,jameya-tur-rasheed,طلاق کے احکام,صریح طلاق  کابیان
2021-09-05,https://almuftionline.com/2021/09/05/5477/,موسیقی اور آلاتِ موسیقی کا حکم,<p>گانے سننے سے متعلق شرعی حکم کیا ہے؟ اگر اس میں موسیقی کا عنصر ہو یا پھر نہ ہو تو بہر صورت ممانعت ہے یا کسی صورت کی گنجائش ہے؟ اور آلاتِ موسیقی کے متعلق مفتی بہ قول کیا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ٓلاتِ موسیقی کے ساتھ گاناگانا اور سننا اسلام میں گناہ اور ناجائز ہےجس پر قرآن وحدیث میں سخت وعیدیں آئی ہیں۔ چنانچہ ایک حدیث میں ہے کہ ""گانا دل میں نفاق  پیدا کرتاہے""۔ اس لیے ہر مسلما ن کے لیے گاناگانے اور سننے سے اجتناب کرنا لازم ہے۔ اسی طرح جو اشعار کفروشرک یا کسی گناہ کے تذکرے پر مشتمل ہوں، یا فحاشی اور نامحرم عورتوں کے عشق پر ابھارتے ہوں، ان کو آلاتِ موسیقی کے بغیر گانا اور سننا بھی حرام ہے۔ البتہ مباح اشعار اور ایسے اشعار جو حمدو نعت یا حکمت و دانائی کی باتوں پرمشتمل ہوں، ان کو ترنم کے ساتھ بغیر آلاتِ موسیقی کے پڑھنا اور سننا جائز ہے۔  </p><p>تمام آلاتِ موسیقی کا استعمال شرعا ناجائز ہے جس سے بچنا لازم ہے۔ چنانچہ آپ صلی اللہ علیہ و سلم نے فرمایا کہ: ""میں گانے باجے کے آلات توڑنے کیلئے بھیجا گیا ہوں""  یعنی آپ صلی اللہ علیہ و سلم کی  بعثت کے مقاصد میں سے ایک مقصد گانے باجے کو ختم کرنا ہے۔</p><p> البتہ نکاح یا کسی اور خوشی کے موقع پر دف کی گنجائش ہے؛ بشرطیکہ دف بالکل سادہ ہو، اس میں کسی قسم کا ساز یعنی گھنگھرو  یا چھن چھن کرنے والی چیز نہ ہو، اور اسے کسی خاص طرز اور سُر کے ساتھ نہ بجایا جائے کہ جس سے کیف ومستی پیدا ہو، بلکہ بغیر طرز کے بجایا جائے، اسی طرح مردوں کے سامنے عورتیں یا امرد دف نہ بجائیں۔ (باستفادۃٍ من امداد الفتاویٰ:2/308-301، و امداد الاحکام: 4/375، و فتاویٰ محمودیہ:11/217)</p>",5477,jameya-tur-rasheed,جائز و ناجائزامور کا بیان,کھیل،گانے اور تصویر کےاحکام
2021-09-05,https://almuftionline.com/2021/09/05/5474/,جانور بٹائی پر دینا,<p>ہمارے یہاں سندھ میں یہ رواج ہے کہ گائے، بکری یا بھینس وغیرہ خرید کر کسی شخص کو دی جاتی ہے کہ وہ اسے اپنی حفاظت میں لے، اس کے چارہ وغیرہ کا انتظام کرتا رہے، اور جب اس جانور کو بیچنے کا وقت آئے گا تو جانور بیچ کر پہلے مالک اپنی قیمتِ خرید وصول کر لے گا، اس کے بعد جو آمدنی اور بچت ہوگی وہ دونوں آدھی آدھی لے لیں گے۔ کیا ایسا کرنا جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کردہ معاملہ درست نہیں، جس کی تفصیل یہ ہے کہ:</p><p>اگر اسے شرکت قرار دیا جائے تو یہ شرکتِ فاسدہ ہے۔ نہ یہاں شرکت الملک ہے (کیونکہ جانور ایک شخص کا ہے) جس کی بنیاد پر جانور پالنے والے کو نفع میں حصہ دار مانا جائے۔ نہ ہی یہ معاملہ شرکت العقد کہلا سکتا ہے؛ اس لیے ایک شخص کی طرف سے پالنے کے لیے (نہ کہ بیچنے کے لیے) جانور ہے اور دوسرے شخص کی طرف سے محنت، اور یہ صورت شرکت العقد کی کسی قسم کے تحت داخل نہیں۔</p><p>اور اگر اس معاملہ کو اجارہ قرار دیا جائے تو یہ اجارۂ فاسدہ ہے، اور اجرت میں جہالتِ فاحشہ ہونے کی وجہ سے جائز نہیں؛ کیونکہ یہ معلوم نہیں کہ جانور کی قیمت بڑھے گی یا نہیں؟ اگر بڑھے گی تو کتنی بڑھے گی؟  بعض صورتوں میں مدتِ اجارہ بھی معلوم نہیں ہوتی کہ وہ شخص کتنا عرصہ جانور پالے گا؟</p><p>شرکت کی بنیاد پر اس معاملے کی تصحیح اس طرح ممکن ہے کہ  جانور کا مالک  اس دوسرے آدمی کو آدھا جانور متعین قیمت کے بدلے بیچ دے ،اس کے بعد اس کی قیمت معاف کر دے یا ایک متعین مدت تک قیمت ادھار اور مؤخر کردے تو اس طرح یہ جانور اور اس کے منافع ( بچے ، دودھ اور گوبر وغیرہ ) ان دونوں کے درمیان مشترک ہوں گے۔ ا س صورت میں اگر جانور پالنے والا شخص کسی وقت جانور دینے والے سے اس کے حصے کے چارہ اور پالنے کی اجرت کا مطالبہ کرے تو وہ یہ خرچہ اور اجرت دینے کا پابند ہوگا۔ البتہ اگر وہ دونوں باہمی رضامندی سے آپس میں یہ بات طے کرلیں کہ دودھ وغیرہ (یعنی اپنے حصے کے جو منافع اصل مالک جانور پالنے والے کو دینے پر راضی ہو) جانور پالنے والا استعمال کرے گا اور اس کے بدلے اصل مالک سے اس کے حصے کے چارے اور پالنے کی محنت کی اجرت کا مطالبہ نہیں کرے گا تو یہ بھی جائز ہے۔  </p><p>اور اجارہ کی بنیاد پر اس معاملے کی تصحیح کی صورت یہ ہے کہ جانور پالنے والے کے لیے ماہانہ یا سالانہ بنیاد پر متعین اجرت طے کی جائے جیسا کہ اجارہ کے عام معاملات میں ہوتا ہے۔ باقی جانور، اس کی قیمت میں اگر اضافہ ہوتا ہے تو وہ، اور دیگر تمام منافع دودھ وغیرہ مالک کے ہوں گے، جانور کے چارہ وغیرہ کا خرچہ بھی مالک ہی برداشت کرے گا۔   </p><p>اگر کسی نے سوال میں ذکر کردہ طریقے پر معاملہ کر لیا ہو تو اس کا حکم یہ ہے کہ پورا جانور، اس کے بچے اور دودھ وغیرہ مالک ہی کی ملکیت ہوں گے۔ اور جانور پالنے والے نے جتنی مدت جانور پالا ہوگا، وہ اس کی اجرتِ مثل (یعنی اس جیسا شخص اتنی مدت ایسا جانور پالنے کی جو اجرت لیتا ہو) کا مستحق ہوگا۔ اسی طرح اس نے جانور کو اپنے پاس سے جو چارہ کھلایا ہو، اس کی قیمت بھی مالک سے وصول کرنے کا حق دار ہوگا۔ دوسری طرف اگر اس نے جانور سے کچھ فوائد مثلا دودھ وغیرہ حاصل کیے ہوں تو اس پر ان فوائد کی مثل یا قیمت لازم ہوگی، اور اگر جانور (مثلا بیل) سے کوئی کام لیا ہوگا تو اس کی اجرتِ مثل لازم ہوگی۔ </p>",5474,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
2021-09-05,https://almuftionline.com/2021/09/05/5473/,پگڑی کے مکانات کی تعمیر نو کرنے کے بعد معاملہ ختم کرنے کا حکم,<p>سال 2002ء میں ہم نے اپنے محلے کی ایک مسجد کے زیر ِانتظام چلنے والے ایک دینی تعلیم کے مدرسے کے لیے تین عدد مکانات اُن کے مالکان سے پگڑی کی بنیاد پر خریدے تھے جن میں سے دو مکان دو دو کمروں کے تھے اور ایک مکان کا صرف ایک کمرہ تھا۔</p><p>  مسجد کی انتظامیہ نے سال 2002ء میں مالکان کو پگڑی کے طور پر اِن گھروں کی قیمت 7  لاکھ 25 ہزار روپے ادا کی تھی۔یہ گھر پرانے اور رہائشی طرز کے تھے، اِس لیے بنات کے مدرسے کی ضرورتوں کو پورا کرنے کی غرض سے مسجد انتظامیہ نے اِن کے اندر بڑا تعمیری کام کرایاجس پر اُس زمانےمیں 5  لاکھ روپے مزید خرچ ہوئے۔ اِس طرح یہ جگہ پگڑی پر خریدنے اورتعمیراتی کام کے بعد مسجد انتظامیہ کو کل 12 لاکھ 25 ہزار میں پڑی۔اِس ساری رقم کا بندوبست مسجد انتظامیہ نے نمازیوں اور اہل محلہ کے تعاون سے کیا تھا ۔اِس رواں سال تک مالکان کو اِن گھروں کا کرایہ بھی پابندی سے دیا جاتا رہا اور اِن گھروں میں طالبات کی دینی تعلیم کا سلسلہ بھی جاری رہا۔</p><p> اب اِس سال 2021ء میں مسجد کی انتظامیہ نے اپنے مدرسے کے لیے ایک نئی جگہ کا انتظام کر کے مدرسے کو وہاں منتقل کرنے کا فیصلہ کرلیا ہے۔ چنانچہ کم وبیش ۱۹ سال بعد مذکورہ بالا تینوں گھروں کی ضرورت ختم ہوجانے کے باعث اِنہیں مالکان کو واپس کرنے کا فیصلہ کرلیا ہے۔ ایک قابلِ توجہ بات یہ ہے کہ اِس وقت اِن پگڑی کے مکانات کی قیمت 27 سے 28  لاکھ روپے ہے، اور عرفِ عام میں اِس طرح کے گھر کی واپسی کے موقع پر لین دین کا معاملہ وقتِ حاضر کی قیمت اور ویلیو کے حساب سے اِس طرح ہوتا ہےکہ 50 فی صد رقم مالک مکان کو اور 50 فی صد گھر چھوڑنے والے کرایہ دار کو دی جاتی ہے۔  </p><p>اِس سارے پس منظر کی تفصیل بیان کرنے کے بعد اب اصل سوالات حسبِ ذیل ہیں:</p><p>1۔۔۔  کیا مسجد انتظامیہ مالکان سے اِن گھروں کی موجودہ قیمت ( پگڑی ویلیو) کے حساب سے شرعاً ۵۰ فی صد رقم کی ادئیگی کا مطالبہ کرسکتی ہے؟ عرف عام میں لین دین کا یہ معاملہ حالیہ قیمت کے حساب سے طے کیا جاتا ہے۔ خود ہم مسجد انتظامیہ کے افراد بھی پگڑی کے اپنے ذاتی مکانات کی لین دین کا معاملہ قدیم ویلیو پر کبھی نہیں کرتے ، بلکہ عرف عام کے مطابق وقتِ حاضر کی ویلیو ہی کے مطابق 50اور 50 فی صد کی صورت میں کرتے ہیں۔ یہاں ایک قابلِ توجہ بات یہ بھی ہے کہ اِس اِصول کی رعایت کی صورت میں مسجد انتظامیہ کو کم وبیش وہی رقم (12  لاکھ 25 ہزار)بھی واپس حاصل ہوجاتی ہے جو سال 2002ء  میں پگڑی اور اِنہی گھروں کی تعمیرِ نو کے کام میں اُس نے خرچ کی تھی۔اور مالک کو بھی موجودہ قیمت کے لحاظ سے اِتنی ہی رقم موصول ہوگی۔</p><p>2۔۔۔ کیا مسجد کی انتظامیہ مالکان کو یہ گھر واپس کرتے ہوئے سال 2002ء میں دی گئی پگڑی کی رقم جو کہ 19  سال قبل کی ویلیو کے مطابق سوا سات لاکھ روپے تھی ، شرعاً وہی رقم واپس لینے کی پابند ہوگی؟</p><p>3۔۔۔  سال 2002ء میں اِن گھروں کی خریداری کے بعد جو ۵ لاکھ روپے اِن کی تعمیر نو پر لگائے گئے تھے، اُس رقم کے بارے میں کیا حکم ہوگا؟ کیا مسجد انتظامیہ شرعاً اُس رقم کا مطالبہ بھی کرسکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ پگڑی کا معاملہ شرعا ناجائز ہے جس سے بچنا لازم اور ضروری ہے۔ پگڑی کی رقم در حقیقت رشوت ہوتی ہے جس کا لینا دینا حرام ہے۔ البتہ اس کی متبادل جائز صورت ممکن ہے جو بوقتِ ضرورت معلوم کی جاسکتی ہے۔ صورتِ مسئولہ میں پگڑی کا جو ناجائز معاملہ ہوچکا ہے، اب اس کا حکم یہ ہے کہ مسجد انتظامیہ اس پر استغفار کرے اور یہ معاملہ ختم کرے۔ جہاں تک آپ کے سوالات کا تعلق ہے تو ان کے جوابات درجِ ذیل ہے:</p><p>(1)۔۔۔ پگڑی کے مکانات واپس کرتے وقت رائج عرف کے مطابق کرایہ دار کا 50 فیصد رقم لینا کسی شرعی اصول پر منطبق نہیں ہوتا؛ اس لیے صورتِ مسئولہ میں مسجد انتظامیہ کو مکانات کی موجودہ قیمت کے 50 فیصد کے مطالبے کا حق نہیں۔  </p><p>(2)۔۔۔ مسجد انتظامیہ نے پگڑی کی جو 7 لاکھ 25 ہزار روپے مالکان کو دئیے تھے، وہ چونکہ رشوت تھی، اور رشوت دینے والا رشوت کی رقم واپس لینے کا حق دار ہوتا ہے، اس لیے مسجد انتظامیہ مالکان سے اتنی ہی رقم واپس لے سکتی ہے جتنی رقم انہیں دی تھی، ویلیو کم ہونے کی وجہ سے اضافی رقم لینا جائز نہیں۔ پھر چونکہ مالکان کو یہ رقم مدرسے کے چندہ سے دی گئی تھی، اس لیے رقم واپس ملنے پر اسے مدرسہ ہی میں استعمال کیا جائے گا۔</p><p>(3)۔۔۔ مسجد انتظامیہ نے مدرسے کے چندے کے پانچ (5) لاکھ روپے سے ان مکانات کی جو تعمیرِ نو کی تھی وہ تعمیر مدرسہ کی ملکیت ہے۔ اب انتظامیہ کو مالکان سے اس رقم کے مطالبہ کا حق نہیں، البتہ ان کی رضامندی سے یہ تعمیر انہیں بیچ کر اس کی قیمت وصول کرنا جائز ہے۔ البتہ اگر وہ تعمیر خریدنے پر راضی نہ ہوں تو انہیں مجبور نہیں کیا جاسکتا، ایسی صورت میں انتظامیہ تعمیرِ نو توڑ کر ملبہ لینے یا تعمیر چھوڑ کر مالکان سے ملبہ کی قیمت کا مطالبہ کرسکتی ہے۔ لیکن اس میں مدرسے کا نقصان ہے، اس لیے مالکان کو ایک مناسب قیمت پر راضی کر کے تعمیر انہیں بیچ دیں اور وہ رقم مدرسہ کے فنڈ میں جمع کرادیں، کیونکہ یہ تعمیر مدرسے کے چندے سے ہوئی تھی۔</p>",5473,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے جدید مسائل
2021-09-05,https://almuftionline.com/2021/09/05/5470/,اگر ایک وارث ترکہ کی مشترکہ دکان استعمال کرے تو کرایہ کا حکم,"<p>جب میرے والدہ اور والدہ حیات تھے تو انہوں نے مجھے کاروبار کرنے کے لیے ایک دکان دی تھی۔ مکان جس میں یہ دکان ہے میری والدہ کے نام ہے۔ میرے والد کو 2000ء میں شہید کیا گیا، اور میری والدہ 2007ء میں فوت ہوئی۔ اس کے بعد یہ مکان ورثا میں تقسیم ہونا تھا، میرے بار بار کہنے کے باوجود میرے بہن بھائیوں نے کوئی توجہ نہیں دی۔ چونکہ میرا کاروبار اسی مکان کی دکان میں تھا اور میں چاہتا تھا کہ یہ ورثا میں تقسیم ہوجائے؛ تاکہ میں اپنا کاروبار کسی اور جگہ منتقل کردوں۔ اس مکان کا رقبہ <span dir=""LTR"">66.66</span> گز ہے۔ اس کا اسکوائر فٹ میں رقبہ 600 اسکوائر فٹ ہے، اور میری دکان 120 اسکوائر فٹ ہے۔ ہم تین بھائی اور چار بہنیں ہیں۔ اگر زمین کا حصہ دیکھا جائے تو تقریبا 120 اسکوائر فٹ ہی بنتا ہے جس پر میں کاروبار کرتا تھا۔ 2015ء میں میرے حالات خراب ہوئے اور بچوں کی فیس وغیرہ کا خرچہ بڑھ گیا تو میں نے دکان کرایہ پر دیدی اور نوکری کرنے لگا۔ اس دوران میں اپنے بہن بھائیوں سے کہتا رہا کہ اس مکان کو تقسیم کردو، تاکہ یہ ہماری زندگی میں ہوجائے، یہ جو دکان ہے، اگر زمین کا حصہ کیا جائے تو میرا حصہ 120 اسکوائر فٹ بنتا ہے۔</p><p>مجھے آپ سے یہ پوچھنا ہے کہ اگر یہ مکان بکتا ہے تو والدہ کے انتقال کے بعد جتنا عرصہ یہ دکان میرے پاس رہی ہے تو مجھے اس کا کرایہ ادا کرنا ہوگا یا نہیں؟ جبکہ میرے پاس موجود دکان کا حصہ اتنا ہی ہے جتنا وراثت میں میرا حصہ بنتا ہے۔ میرے بہن بھائیوں نے کبھی مجھے یہ دکان خالی کرنے کے لیے نہیں کہا۔</p><p><strong>وضاحت:</strong> سائل نے فون پر بتایا کہ اس دکان کا کرایہ اب تک میرے پاس آتا ہے۔ باقی مکان خالی ہے۔ ایک دکان کا کرایہ ایک اور بھائی کے پاس جاتا ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>میراث کے بارے میں شریعت کا حکم یہ ہے کہ اس کو جلد از جلد ورثاء میں تقسیم کیا جائے۔</p><p>بغیر عذر ِ معتبر کے میراث کی تقسیم میں تاخیر درست نہیں، اس سے بعض ورثا کی حق تلفی ہوتی ہے، اور غلط فہمیاں اور رنجشیں پیدا ہوجاتی ہیں۔لہذا آپ کے والدین کے انتقال کے اتنے عرصے بعد تک میراث  تقسیم نہ ہونادرست نہیں ۔ اب آپ سب بہن بھائیوں کو چاہیے کہ جلد از جلد اس مکان کی تقسیم کرکے تمام ورثا کو ان کے حصے دیدیں۔</p><p>جہاں تک کرایہ کا تعلق ہے تو جب تک آپ نے یہ دکان کسی اور کو کرایہ پر نہیں دی تھی، بلکہ خود اس میں کاروبار کر رہے تھے اس وقت تک کا کرایہ آپ پر لازم نہیں ہوگا۔ البتہ جب 2015 میں آپ نے دکان کسی اور کو کرایہ پر دیدی تو اس کے بعد سے آپ کو جو کرایہ ملتا رہا، اس میں تمام ورثا کا حق تھا۔ لہٰذا آپ پر لازم ہے کہ اب تک جتنا کرایہ حاصل ہوا ہے، اس پورے میں ہر وارث کا حصہ اس کو ادا کریں۔ اسی طرح آئندہ جو کرایہ آئے گا، اسے تمام ورثا پر ان کے میراث کے حصوں کے مطابق تقسیم کرنا لازم ہوگا۔ مذکورہ دکان کا رقبہ اگرچہ آپ کے حصۂ میراث جتنا ہے، لیکن چونکہ میراث کی تقسیم ابھی نہیں ہوئی، اس لیے دکانوں سمیت یہ پورا مکان تمام ورثا میں مشاع طور پر مشترک ہے، اس کے ہر ہر حصے میں ہر ایک وارث کا حصہ ہے؛ اس لیے کرایہ بھی سب کو ملے گا۔ البتہ اگر میراث کی باقاعدہ تقسیم ہوجائے اور اس میں یہ دکان آپ کو ملے تو پھر اس کا کرایہ صرف آپ کا ہوگا۔</p><p> اگر کسی دوسرے وارث نے میراث کی کوئی اور چیز کرایہ پر دی ہو تو اس کا کرایہ بھی تمام ورثا پر ان کے حصوں کے مطابق تقسیم کرنا لازم ہوگا۔  </p>",5470,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
