issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-11-27,https://almuftionline.com/2021/11/27/6001/,مضاربت میں رب المال کا   متعین نفع لینے کا حکم,"<p>جناب مفتی صاحب<span dir=""LTR"">!</span> دراصل میرا مسئلہ یہ ہے کہ میرے شوہر کے پاس (<span dir=""LTR"">70000</span>)ہزار کی رقم ہے جو وہ کسی کاروباری بندےکو دے رہے ہیں<span dir=""LTR"">,</span>تاکہ انہیں نفع ملتارہے، وہ بندہ ہرماہ میرے شوہر کو پانچ ہزار روپے<span dir=""LTR"">(5000)</span> دے گا ،بندے کا کہنا ہے کہ آپ یا تو چھ ماہ بعدتیس ہزار(30000) منافع لے لو، اور یاہر مہینے میں پانچ ہزار کی(5000) رقم لے لو ،مگر چھ ماہ تک میرے شوہر اس بندے سے پیسے واپس کرنے کا مطالبہ نہیں کر سکتے ۔</p><p>مجھے لگتا ہے ہر مہینے ایک جیسی رقم لینا سود میں آجائے گا،اس لیے میرے شوہر نے بندے سے بات کی، تو ان کا کہنا ہے کہ میں آپ کو رقم کسی مہینے پانچ ہزار (5000)،اور کسی مہینے ایک ہزار (1000)یعنی توڑ کر دے دوں گا،مگر تیس ہزار (30000)سے زیادہ نہیں دوں گا،میرے شوہر کا کہنا ہے کہ وہ بندہ ہمارے دیے ستر ہزار (70000)کی رقم سے پچیس ہزار اور کبھی تیس ہزار کمائے گا ہمیں تووہ بس پانچ ہزار (5000)دے  گا تویہ سود نہیں ہوگا؟</p><p> </p><p>                                                                                                                                              <span dir=""RTL"">                              </span></p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>معاملہ کی مذکورہ صورت شریعت کی رو سے جائز نہیں ہے،کیونکہ یہاں آپ کے لیے نفع کی فکس رقم مقرر کی گئی ہے،جو کہ شرعا جائز نہیں ہے ،کیونکہ اس سے نفع میں شرکت منقطع ہونے کا اندیشہ ہے،یعنی  ہو سکتاہے کہ جتنا  نفع آپ  کے لیے مقرر  کیا گیا ہے،سارا نفع اتنا ہی ہو اور دوسرے آدمی کو کچھ بھی نہ ملے۔</p><p>البتہ اگر آپ اُس کو یہ رقم یہ کہہ کر  دیں کہ آپ کو کاروبار میں جتنا نفع ہوگا اس کا حساب کرکے اسمیں سے اتنے فیصد (مثلاً ۱۰ فیصد )آپ مجھے دینگے ۔تو اس طرح یہ عقد شرعاً جائز ہوگا۔پھر اس طرح عقد کے بعد چاہے وہ ہر مہینہ حساب کرکےآپ کو طے شدہ تناسب (مثلاً دس فیصد )نفع دیدے ،یا آپ کو علی الحساب قرض کی بنیاد پر ہر ماہ پانچ ہزار  دیتا رہے اور چھ ماہ بعد نفع کا حساب کرکے کل دورانیہ کا نفع معلوم کرکے اس میں سے ادا شدہ نفع منھا کرلے اور اگر دس فیصد میں مزید کچھ نفع بچتا ہوتو بھی آپ کو دیدے ،اور اگر دس فیصد نفع آپ کے لئے ہوئے نفع سے کم بنتا ہو تو ایسے میں آپ نے جتنی زائد رقم لی ہووہ آپ کو واپس کرنی ہوگی ۔</p>",6001,jameya-tur-rasheed,مضاربت کا بیان,متفرّق مسائل
2021-11-27,https://almuftionline.com/2021/11/27/5547/,"جانور ذبح کرتے وقت ""بسم اللہ” کی بجائے ""اللہ اکبر” کہنا",<p>اگر کسی نے جانور ذبح کرتے وقت بسم اللہ کی بجائے اللہ اکبر کہہ دیا تو کیا ذبیحہ حلال ہو گا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جانور ذبح کرتے وقت بہتر اور افضل طریقہ یہی ہے کہ تسمیہ وتکبیر یعنی بسم اللہ اللہ اکبر کہہ کر ذبح کیا جائے، لیکن اگر تسمیہ کی جگہ صرف اللہ اکبر کہہ دے تو بھی ذبح کا عمل درست ہو جائےگا اور جانور حلال ہو گا، کیونکہ فقہائے کرام رحمہم اللہ نے لکھا ہے کہ تسمیہ سے مراد خاص بسم اللہ ہی نہیں، بلکہ مطلقاً اللہ کا ذکر مراد ہے اور تکبیر کہنا بھی درحقیقت اللہ کا ذکر ہی ہے۔</p>",5547,jameya-tur-rasheed,ذبح  اور ذبیحہ کے احکام,ذبائح کے متفرق مسائل
2021-11-27,https://almuftionline.com/2021/11/27/5546/,اسٹاک ایکسچینج میں شیئرز کی خریدوفروخت کی پندرہ شرائط,<p>اسٹاک ایکسچینج میں  شیئرز کی خریدوفروخت جائز ہے یا ناجائز؟ نیز اس میں پیسے انویسٹ کرنے کا کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شیئرز درحقیقت کمپنی کے مخصوص مشاع حصے کی نمائندگی کرتے ہیں، جس پر حقیقی قبضہ ممکن نہیں ہوتا، اس لیے شیئرز کی خریدفروخت آن لائن اسکرین پر ہی کی جاتی ہے اور پھر اسٹاک ایکسچینج میں کی جانے والی خریدوفروخت كی بہت سی ایسی اقسام رائج ہیں جو شرعی نقطہٴ نظر سے جائز نہیں، الغرض اسٹاک ایکسچینج کے کاروبار میں بہت سے مسائل شریعت سے متعلق ہیں، شیئرز کا کاروبارکرنے کے لیے جن کا جاننا بہت ضروری ہے، لہذا اسٹاک ایکسچینج میں خریدوفروخت کرنے اور پیسے انویسٹ کرنے کے لیے درج ذیل شرائط کو مدِنظر رکھنا ضروری ہے<span dir=""LTR"">:</span></p><p><span dir=""LTR"">1</span>۔ جس کمپنی کے شئیرز خریدنا چاہتے ہیں اس کاکاروبار حلال ہو۔ اگر کمپنی کا کاروبار غیر شرعی  ہو، جیسےمروجہ غیر اسلامی  بینکوں اور انشورنس کمپنیوں  ،ا سی طرح  شراب بنانے والی اور بنیادی  طور پرسود ی کاروبارکرنے والی کمپنیوں کے شئیرز خریدناجائز نہیں ۔</p><p><span dir=""LTR"">2</span>۔ اس کمپنی کا کاروبار واقعۃً  شروع ہوچکا ہو اور اس کمپنی کی املاک  مثلا ً عمارت اور مشینری  وغیرہ وجود میں آچکی  ہوں اور نقد اثاثے صرف پلاننگ  اور منصوبہ بندی  تک محدود نہ ہوں  ۔ اگر کمپنی صرف منصوبہ بندی  اور نقد اثاثوں  تک محدود ہو اور کاروبار شروع نہ ہوا ہو تو شئیرز کو صرف ان  کی اصل قیمت<span dir=""LTR""> (Face Value)    </span>پر خریدنایا بیچنا جائز  ہے  ا  س سے کم وبیش پر خریدنا  بیچنا جائز نہیں ۔</p><p><span dir=""LTR"">3</span>۔ نفع ونقصان  دونوں میں شرکت ہو ،یعنی اگر کمپنی   کو نفع ہو تو  شئیرز کے خریدار  بھی نفع میں شریک ہوں گے اور اگر نقصان  ہوتو اپنے سرمائے  کے تناسب   سے نقصان  میں بھی شریک ہوں گے ۔</p><p><span dir=""LTR"">4</span>۔ نفع فیصد  کے اعتبار سے  طے ہو یعنی   نفع کی ماہانہ یا سالانہ  کوئی خاص رقم یقینی  طور پر مقررنہ ہو ،بلکہ فیصد کے حساب سے  نفع مقرر کیاگیا ہوکہ جو نفع ملے گا اس میں سے اتنے فیصد کمپنی کا ہوگا اور اتنے فیصد شئیر ہولڈر میں تقسیم کیاجائے گا۔</p><p><span dir=""LTR"">5</span>۔ شئیرز خریدنے  میں یہ بھی ضروری  ہے کہ کمپنی  کا اصل کاروبار  حلال ہونے کے ساتھ ساتھ وہ ضمنی  طور پر بھی  کسی ناجائزکاروبار  میں ملوث نہ ہو اوراگر ہو تو اس ضمنی  کام سے حاصل ہونے والی آمدنی کا تناسب  اس کی مجموعی  آمدنی  میں معتد بہ مثلا ً  پانچ فیصد   نہ ہو ( جیسا کہ اس کی پابندی  آج کل کے اسلامی  مالیاتی اداروں  میں کروائی جارہی ہے )، نیزاس صورت میں بھی شئیرز خریدنے والا اس ارادے  سے خریدے  کہ وہ کمپنی کو ناجائز اور حرام معاملات  کرنے سے  ہر طرح  منع کرےگا  ، تحریری  طور پر بھی  اور خصوصاً کمپنی کےسالانہ اجلاس میں بھی یہ آواز اٹھائے گا  کہ کمپنی ناجائز اور حرام معاملہ  نہ کرے اور کم از کم  ہمارا سرمایہ   کسی حرام اور ناجائز کاروبار میں نہ لگائے۔</p><p><span dir=""LTR"">6</span>۔شق نمبر5  کے پیش نظر  جب  کمپنی  سے سالانہ نفع وصول ہو تو شئیرز رکھنے والا  ا س کمپنی  کی بیلنس شیٹ  میں دیکھے  کہ کمپنی  نے کتنے فیصد  سرمایہ ناجائز  کاروبار میں لگاکر نفع حاصل کیاہے؟پھر اس ناجائز نفع کا جتنے فیصد   حصہ شیئرہولڈر کے پاس آیا ہے اتنا نفع  بلا نیتِ ثواب صدقہ کردے۔</p><p><span dir=""LTR"">7</span>۔شئیرز ہولڈر ا س بات کا بھی اہتمام  کرے کہ  جس کمپنی  کے شئیرز خریدے ا س کے مجموعی  سرمائے کے تناسب میں اس کمپنی  کے سود پرلیے گئے  قرضوں کی مقدار بہت زیادہ   ( مثلا تینتیس فیصد 33٪ سے زیادہ) نہ ہو۔</p><p><span dir=""LTR"">8</span>۔ جو شئیرز خریدا جارہا ہو اس کے پیچھے  موجود خالص نقد  اثاثوں<span dir=""LTR""> (Net liquid assets) </span>کی مقدار  اس شئیر کی بازاری   قیمت<span dir=""LTR""> (Market  value )</span>سے کم ہو۔</p><p><span dir=""LTR"">11</span>۔ شئیرز کی خریدفروخت  کرنے میں ایک شرط یہ بھی ہے کہ شئیر  خریدنے کے بعد  شئیر ہولڈر ان شئیرز  پرقبضہ  کرے، اس  کے بعد  ان کو فروخت کرے ۔شئیرز پر قبضہ کئے بغیر  انہیں  آگے فروخت  کرنا شرعاً درست نہیں، جس کی تفصیل یہ ہے کہ اسٹاک ایکسچینج  میں ڈے  ٹریڈنگ (ایک دن شیئرز خرید کر اسی دن بیچنا) میں حاضر  سودے کی  جوصورت  رائج ہے وہ یہ ہے کہ فوری یعنی نقد سودے<span dir=""LTR"">(Spot Transections) </span>میں سودا ہوتے ہی اس کا اندراج  فوراً ہی کے اے ٹی<span dir=""LTR""> (Karachi Automated Trading) </span>میں ہوجاتا ہے، جو اسٹاک ایکسچینج میں ہونے والے  سودوں کا کمپیوٹر ائزڈ ریکارڈ ہوتا ہے، لیکن آج کل ہرسودے  کے دو کاروباری دنوں  کے بعد خریدار کو طے شدہ قیمت ادا کرنا اور بیچنے والے کو بیچے ہوئے  حصص کی ڈیلیوری  دیناہوتی ہے ۔ (جبکہ پہلے اس میں تین دن لگتے تھے )  جس کی صورت یہ ہوتی ہے کہ متعلقہ  کمپنی کے ریکارڈ میں سی  ڈی سی کے ذریعے خریدے گئے شئیرز خریدار کے نام منتقل کیے جاتے ہیں،ا سٹاک ایکسچینج  کی اصطلاح  میں اس کو ڈیلیوری  اورقبضہ کہاجاتاہے ۔</p><p>مذکورہ  صورت کا شرعی حکم یہ ہے کہ جب تک خریدے   گئے شئیرز  سی ڈی سی کے ذریعہ  متعلقہ کمپنی  کے ریکارڈ میں خریدار  کے نام منتقل نہیں ہوجاتے،  انہیں آگے  فروخت کرنا شرعاً جائزنہیں، کیونکہ شرعاً کسی  بھی چیز کو آگے بیچنے  کے لیے اس  پر قبضہ   شرط ہے  ۔</p><p>اسٹاک ایکسچینج  کے مروجہ  طریق کار کے مطابق اگر چہ شئیرز خریدتے وقت <span dir=""LTR"">KAT </span>میں ان کا اندراج  ہوجاتاہے  اور شئیرز کا نفع ونقصان  بالآخر خریدار  کو ہی پہنچتا ہے لیکن چونکہ شئیرز کی خریدوفروخت درحقیقت کمپنی کے حصہ مشاع  کی خرید وفروخت  ہے اور حصہ  مشاع کی  بیع میں محض نفع ونقصان  کے خریدار کی  طرف منتقل ہونے کو شرعی قبضہ قرار نہیں دیاجاسکتا  اور مشاع حصہ پر حسی   قبضہ بھی ممکن  نہیں، لہذا اس صورت میں قبضہ  کے تحقق  کے لیے تخلیہ  کا پایا جانا ضروری   ہے اوراسٹاک  ایکسچینج  کے موجودہ قواعد وضوابط  کے مطالعے  سے یہ بات واضح  ہوتی ہے کہ سی ڈی سی<span dir=""LTR""> (Central Depository Company)</span>کے ذریعے  کمپنی کے  ریکارڈ میں شئیرز خریدار  کے نام منتقل ہونے سے  پہلے  تخلیہ نہیں پایا جاتا، لہذا مذکورہ صورت میں سی ڈی سی  کے ذریعہ متعلقہ کمپنی کے ریکارڈ  میں  بیچے گئے  شئیرز خریدار کے نام  منتقل   ہونے سے  پہلے  انہیں   آگے فروخت کرنا دراصل قبضہ سے پہلے بیچنا  ہے جو کہ شرعاً جائز نہیں ۔</p><p>خلاصہ یہ کہ نقد سودے  کی صورت میں بھی خریدے گئے  شئیر ز سی ڈی سی کے ذریعہ  متعلقہ کمپنی کے ریکارڈ یعنی ڈیلیوری  سے پہلے آگے بیچنا جائز نہیں، جس کو اسٹاک ایکسچینج کی اصطلاح میں ڈے  ٹریڈنگ<span dir=""LTR""> (Day Trading) </span>کہا جاتا ہے۔</p><p><span dir=""LTR"">12</span>۔ فارورڈ  سیل<span dir=""LTR"">(Forward Trading)</span>یا فیوچر سیل<span dir=""LTR""> (FutureTrading)<a name=""_ftnref1""></a><a href=""#_ftn1"">[1]</a></span> کی جتنی</p><p>صورتیں  اسٹاک ایکسچینج  میں رائج  ہیں وہ اپنی موجودہ شکل میں  شرعا ناجائز ہیں۔ </p><p><span dir=""LTR"">13</span>۔ اسٹاک ایکسچینج  میں رائج  بدلہ  کے معاملات (جس کا مطلب یہ ہے کہ ایک شخص بہت سے شیئرزخرید لیتا ہے، مگر اس کے پاس قیمت کی ادائیگی کے لیے رقم نہیں ہوتی،  اس لیے وہ شخص یہی شیئرز کسی دوسرے شخص کو اس شرط پر بیچتا ہے کہ وہ ایک وقتِ مقرر پر زیادہ قیمت پر واپس خرید لے گا) بھی بیع قبل القبض  اوردوسری  شرط فاسد  <span dir=""LTR"">( </span>یعنی زیادہ قیمت  پر واپس  خریدنے کی شرط  پر بیچنے ) کی بناء پر جائز نہیں۔</p><p><span dir=""LTR"">14</span>۔  اسٹاک ایکسچینج  میں رائج  شئیرز کی بلینک سیل<span dir=""LTR""> (Blank Sale)  </span>اور  شارٹ سیل<span dir=""LTR""> (Short Sale)<a name=""_ftnref2""></a><a href=""#_ftn2"">[2]</a></span>  بھی شرعا ممنوع اور ناجائز ہے، ان دونوں میں شیئرز بیچنے والے کی ملکیت میں نہیں ہوتے، جبکہ  شریعت نے غیر مملوک چیز کی خریدوفروخت کو ناجائز قرار دیا ہے۔( ماخذہ بتصرف:فتاوى دارالعلوم كراچی: 803/47)</p><p><span dir=""LTR"">15</span>۔ شیئرز کی خریدوفروخت میں الاختیارات<span dir=""LTR""> (Options) </span>کے سودے کرنا بھی جائز نہیں، جن کی صورت یہ ہوتی ہے کہ متعین قیمت پر ایک متعین وقت کے لیے شیئرز کی خریدوفروخت کا حق حاصل ہوتا ہے اور شیئرز بیچنے والے کے ہی ضمان میں ہوتے ہیں۔<a name=""_ftnref3""></a><a href=""#_ftn3""><span dir=""LTR"">[3]</span></a></p><p>واضح رہے کہ جس شخص کو اسٹاک ایکسچینج کے کاروبار اور اس سے متعلق شرعی احکام سے واقفیت حاصل ہو اسی کو اس کاروبار میں داخل ہونا چاہیے، اس کے علاوہ عام آدمی کے لیے یہ کاروبار شرعی مسائل پر عمل کرنے کے حوالے سے مشکلات کا باعث ہو سکتا ہے۔</p><p>فیوچر اور فارورڈ سیل میں سودا حتمی ہوجانےکے بعد مستقبل کی کسی متعین تاریخ میں قیمت اور مبیع پر قبضہ کرنا ہوتا ہے، ان دونوں میں فرق یہ ہے کہ فارورڈ سیل میں فریقین مستقبل کی متعین تاریخ میں قیمت اور مبیع پر قبضہ کرلیتے ہیں، جبکہ فیوچر سیل میں  عام طور پر متعین تاریخ کو  نقد رقم یا کسی دوسرے معاملے کے ذریعہ تصفیہ کر لیا جاتا ہے، شیئرز اور قیمت پر قبضے کی نوبت بہت کم آتی ہے۔</p><p><strong>المعايير الشرعية: (ص545)</strong><strong><span dir=""LTR"">:</span></strong></p><p>العقود الاجلة<span dir=""LTR""> (Forward) </span>العقود الاجلة البدلين التي تترتب آثارها في تاريخ محدد في المستقبل وتنتهي بالتسليم والتسلم في ذلك الموعد۔<span dir=""LTR"">=</span></p><p><span dir=""LTR"">=</span>المستقبليات في السلع<span dir=""LTR""> (Futures) </span>العقود الاجلة البدلين التي تترتب آثارها في تاريخ محدد في المستقبل  وتنتهي غالبا إما بالمقاصة بين أطرافها وإما بالتسوية النقدية وإما بعقود مماكسة وهي نادرا ما تنتهي بالتسليم والتسلم الفعلي۔</p><p>شارٹ سیل اور بلینک سیل میں فرق یہ ہے کہ  شارٹ سیل میں  فروخت کنندہ نے جتنے شیئرز بیچے ہوتے ہیں ان شیئرز کی مقررہ وقت پر خریداری کے لیے پیسوں کا انتظام کر رکھا ہوتا ہے، جبکہ بلینک سیل میں ایسا انتظام بھی نہیں ہوتا، باقی غیرمملوک بیچنے کے سلسلہ میں دونوں برابر ہیں۔</p><p><a name=""_ftn3""></a><a href=""#_ftnref3""><strong><span dir=""LTR"">[3]</span></strong></a><strong>المعايير الشرعية: (ص546)</strong><strong><span dir=""LTR"">:</span></strong></p><p>الاختيارات<span dir=""LTR"">: (Options):</span></p><p>عقد يتم بموجبه منح الحق وليس الالتزام لشراء أو بيع شيئ معين (كالأسهم والسلع والعملات والمؤشرات أو الدين) بثمن محدّد ولمدة محددة ولاالتزام فيه إلا على بائع هذا الحق۔</p><p> </p>",5546,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-11-27,https://almuftionline.com/2021/11/27/5543/,مرہونہ زمین کو بٹائی پر لینے کا حکم,<p>زیدکے پاس مرہونہ زمین تھی ،میں نے اس سے وہ زمین آدھے پر لی،تو کیا میرے لیے ایسی زمین کو آدھے پر لینا جائز  ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جس کے پاس زمین گروی رکھی جائے شرعا وہ اسے استعمال نہیں کرسکتا۔اس لیے زید کا آپ کو بٹائی پر زمین دینا اور آپ کا لینا جائز نہیں۔</p>",5543,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2021-11-27,https://almuftionline.com/2021/11/27/5506/,امام مسجد اور کمیٹی کے درمیان اختلاف سے متعلق سوالات(مسجد کے حدود میں نئی تعمیرات پرامام مسجد اور کمیٹی کے درمیان اختلاف سے متعلق سوالات),<p>سلام آباد کے سیکٹرF812میں جامع مسجد مدنی واقع ہے، جس کی منظوری حکومتِ پاکستان کے ادارہ سی ڈی اے(CDA) سے اس طرح لی گئی تھی کہ مسجد کے بیسمنٹ میں باقاعدہ مدرسہ  بنے گا، جو سی ڈےاے(CDA) کے نقشہ میں موجود ہے، کمیٹی نے بھی اتفاقِ رائے سے بیسمٹ میں مدرسہ تعمیر کیا تھا، جس میں کافی عرصہ تک حفظ القران کی تعلیم بھی جاری رہی ہے، اب کچھ عرصہ سے خطیب صاحب اور مدرسہ والوں کے درمیان اختلاف ہوا اور یہ اختلاف شدت اختیار کر گیا، جس کی وجہ سے کمیٹی والوں نے مدرسہ ختم کرکے مدرسہ کا کمرہ دفتر کے لیے اور ایک بڑاھال بنا دیا جو نمازِ جمعہ کے لیے استعمال ہوتا ہے، اس پس منظر کے تحت درج ذیل سوالات کے جوابات مطلوب ہیں۔   </p><p>1.    کیا اہلِ کمیٹی حضرات کو شرعاً یہ اختیار حاصل ہے کہ خطیب سے اختلاف کی بنیاد پر مدرسہ کو ختم کر دیں۔</p><p>2.    اہلِ کمیٹی حضرات نے مذکورہ مسجد کےبیسمنٹ میں ایک ہال کو چھوڑ دیا تھا جس کو اب دو حصوں میں تقسیم کر دیا گیا ہے، ایک حصہ میں مسجد کے مؤذن کے لیے گھر بنایا ہے اور ساتھ ایک کمرے کو کرایہ پر دیا گیا ہے، مدرسہ کے ہال کو مؤذن کے گھر میں تبدیل کرنا اور کرایہ پر دینا کیسا ہے؟</p><p>3.    مسجد کے نچلے حصے میں ایک طرف خطیب مسجد کا گھر ہے اور اس گھر کے ساتھ ایک ہال بھی ہے، جس میں خطیب نے اپنی ضرورت کے پیشِ نظر تین کمرے تعمیر کیے تھے، جس کو اہلِ کمیٹی حضرات نے اپنے قبضہ میں لے کر وہ گھر ایسے شخص کو کرایہ پر دیا ہے کہ جس کی اہلیہ پردہ کا اہتمام نہیں کرتی۔ شریعت کی روسے ان کمروں کوایسےشخص کو کرایہ پر دینے کا کیا حکم ہے؟</p><p>4.    خطیب صاحب اور اہلِ کمیٹی کے درمیان اختلاف کی بنیاد ایک قاری صاحب نے ڈالی تھی، اہلِ کمیٹی حضرات نے مدرسہ ختم کر کے خطیب صاحب کو مصلی سے پیچھے کرکے ایک قاری صاحب کو امام مسجد بنایا، جوباقاعدہ عالمِ دین نہیں ہے اور نمازِ جمعہ پڑھانے پر قدرت نہیں رکھتا، نمازِ جمعہ کے لیے دوسرا خطیب آتا ہے جو جمعہ پڑھا کر چلا جاتا ہے،  ابھی تک امامت کے عہدے پر فائز ہے، نیز اس قاری صاحب نے کمیٹی کےحق میں عدالت میں گواہی بھی دی تھی کہ اس مسجد میں مدرسہ نہیں تھا، صرف مسجد ہے اور اس کا امام میں ہوں، اس کے علاوہ بھی وہ قاری صاحب  نازیبا حرکتوں میں مبتلا ہے، جس کا اہلِ کمیٹی کو علم ہے، لیکن پھر بھی امامت کے عہدے پر برقرار رکھا ہے، سوال یہ ہے کہ کیا ایسے شخص کو مستقل امام بنانا درست ہے؟</p><p>5.    مذکورہ بالا امور کی روشنی میں کیا ایسی کمیٹی مسجد کے امور سنبھالنے کی اہل ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوالات کے جواب سے پہلے بطورِ تمہید دو باتیں جاننا چاہیے:</p><p>1)   مسجد اور مدرسہ شرعاً مستقل وقف کی حیثیت رکھتے ہیں، دونوں کے مقاصد بھی مختلف ہیں، اسی لیے ان میں سے کسی ایک کے لیے زمین وقف ہو جانے کے بعد اس کو دوسرے وقف میں تبدیل نہیں کیا جا سکتا، یعنی مسجد کے لیے وقف شدہ زمین کو مدرسہ کے لیے اور مدرسہ کے لیے وقف شدہ زمین کو مسجد کے لیے وقف نہیں کیا جا سکتا۔ البتہ اگر مسجد کے لیے زمین وقف ہوتو مصالحِ مسجد کے پیشِ نظر صرف استعمال کی حد تک مدرسہ کے مقاصد یعنی تعلیم کے لیے مسجد کی زمین اور عمارت وغیرہ استعمال ہو سکتی ہے، لیکن اس کی حیثیت مستقل وقف کی نہیں ہو گی، بلکہ ایک درسگاہ کی حیثیت ہو گی اور مسجد کی انتظامیہ کے لیے کسی معتبر عذر کی بناء پر اس درسگاہ کو ختم کرنے کی گنجائش ہو گی۔</p><p>2)   شرعی مسجد تحت الثری سے لے کر آسمان تک مسجد ہی شمار ہوتی ہے، البتہ اگر مسجد تعمیر کرنے سے پہلے اس کے نیچے اور اوپر مصالحِ مسجدیا منفعت عامہ (جس ميں بچوں كی تعليم كے ليے درسگاہ بنانا بھی داخل ہے) سے متعلق کوئی چیز بنانے کا ارادہ ہو تو یہ جائز ہے، لیکن مصالحِ مسجدیامنفعتِ عامہ کے علاوہ مسجد کے اوپر یا نیچے کوئی چیز بنانا جائز نہیں۔</p><p>اس تمہید کے بعد بالترتیب ہر سوال کا جواب ملاحظہ فرمائیں<strong>:</strong></p><p>1.    اگر مذکورہ مدنی مسجد کی جگہ مسجد کے لیے باقاعدہ وقف کی گئی تھی تو اس صورت میں مسجد کے تہہ خانہ (بیسمنٹ) کو مدرسہ کے لیے وقف نہیں کیا جا سکتا، بلکہ ایسی صورت میں مدرسہ کی حیثیت صرف ایک عارضی درسگاہ کی تھی، جس کو اگرچہ اصولی طور پر کسی معتبر عذر کی بنیاد پرختم کرنا یا کسی دوسری جگہ منتقل کرنا جائز ہے، لیکن بغیر کسی عذرِ شرعی کے قرآن کریم کی درسگاہ کو مستقل طور پر ختم کر دینا درست نہیں، خصوصاً جبکہ حکومت سے مسجد کے نیچے مدرسہ بنانے کی تصریح کے ساتھ منظوری لی گئی تھی، لہذا حکومت کے اس معاہدے کی پاسداری کرنا ضروری تھا، نیز مسجد معاشرے کی دینی رہنمائی کے سلسلے میں ایک مرکز کی حیثیت رکھتی ہے اور دینی رہنمائی میں بچوں کو کم از کم ناظرہ قرآن اورنمازکی تعلیم دینا بھی شامل ہے، اس لیے کمیٹی والوں کو چاہیے کہ مسجد کے ساتھ قرآن کی تعلیم کا سلسلہ ضرور شروع کریں، اگر کوئی مستقل جگہ نہ ہو تو قرآن کی تعلیم کے لیے مسجد کا حال بھی استعمال ہو سکتا ہے، جس میں بچے صبح وشام آ کر تعلیم حاصل کرکے چلے جایا کریں۔</p><p>2.    1)   اگر یہ جگہ مسجد کے لیے وقف تھی، جیسا کہ سوال سے معلوم ہوتا ہے تو اس صورت میں تمہید نمبر۲ میں ذکر کیے گئے اصول کے مطابق مصالحِ مسجد سے متعلقہ امور کے لیے مسجد کے نیچے اور اوپر عمارت تعمیر کرنا جائز ہے اور امام مسجد کی رہائش گاہ بھی مصالحِ مسجد میں سے ہے، اس لیے اگر امام اصاحب کی رہائش کے لیے مسجد کے پاس کوئی اور جگہ موجود نہ ہو تو مسجد کے بیسمنٹ میں امام مسجد کی رہائش گاہ بنانا جائز ہے، اسی طرح مسجد کے اخراجات کے لیے پیسوں کی بھی ضرورت ہوتی ہے، لہذا مسجد کے کمرہ کو کرایہ پر دینا بھی  جائز ہے، تاکہ مسجد کے اخراجات بآسانی پورے کیے جا سکیں۔</p><p>3.    اگرخطیب صاحب کے پاس چھوٹا گھر تھا اور وہ واقعتاً ان تین کمروں کے محتاج تھے تو کمیٹی والوں کا امام صاحب سے وہ تینوں کمرے واپس لے کر کرایہ پر دینا مناسب نہیں تھا، کیونکہ مسجد کے خطیب اور امام کو ان کی ضرورت کے مطابق رہائش فراہم کرنا مسجد والوں کی ذمہ داری ہے، البتہ اگر یہ تین کمرے خطیب صاحب کی ضرورت سے زائد تھے تو اس صورت میں کمیٹی والوں کا یہ تین کمرے کرایہ پر دینا جائز ہے، جہاں تک کرایہ دار کی اہلیہ کے پردہ نہ کرنے کا تعلق ہے تو اصولی طور پر کرایہ دار کو سمجھانا چاہیے اور پردہ سے متعلق عظیم شرعی حکم کی اہمیت اس کے دل میں بٹھانے کی کوشش کرنا چاہیے، تاکہ وہ اپنی اہلیہ کو پردے کا پابند بنائے، لیکن اگر بالفرض اس کی اہلیہ اپنے اس رویہ سے باز نہیں آتی تو اس کا کرایہ داری کے معاملے پر کوئی اثر نہیں پڑ ے گا، البتہ اگر اس کے پردہ کا اہتمام نہ کرنے کی وجہ سے ماحول خراب ہونے کا اندیشہ ہو تو مسجد کا مکان اس سے واپس لے کر کسی اور کو کرایہ پر دیا جا سکتا ہے۔</p><p>4.    امامت بہت اعلیٰ منصب ہے، حضور اکرم صلی اللہ علیہ وسلم اورخلفائے راشدین رضی اللہ عنہم خود امامت کرواتے تھے، اسی لیے فقہائے کرام رحمہم اللہ نے لکھا ہے کہ لوگوں میں سب سے زیادہ متقی ،پرہیزگار اورعالم شخص کو امام بنانا چاہیے اور اگر ایسا مشکل ہو تو کسی بھی شخص کو مستقل امام بنانے کے لیےکم از کم درج ذیل شرائط کو ملحوظ رکھنا ضروری ہے:</p><p>5.    امام فسق یعنی گناہِ کبیرہ کا ارتکاب  نہ کرتا ہو۔</p><p>6.    قرآن کریم صحیح تلفظ کے ساتھ پڑھتا ہو۔</p><p>7.    نماز سے متعلق بنیادی اور ضروری مسائل سے آگاہ ہو۔    امامت کے فرائض میں کوتاہی اور سستی سے کام  نہ لیتا ہو۔</p><p>8.    لہذااگرمذکورہ شخص ميں ظاہری اعتبار سے مذکورہ بالا شرائط پائی جا رہی ہیں تو اس کو امام بنانا جائز ہے، لیکن اگر ان میں سے کسی ایک شرط میں بھی کوتاہی پائی جائے تو ایسے شخص کو امام نہیں بنانا چاہیے، بلکہ کسی صالح اور دیندار شخص کو امام بنانا چاہیے۔</p><p>جہاں تک عالم ہونے کا تعلق ہے تو اگرچہ بہتر یہ ہے کہ امام حافظ اور عالم ہو، تاکہ نماز جیسی عظیم الشان عبادت میں کم سے کم غلطی ہو اور اس کو بحسن وخوبی ادا کیا جا سکے، لیکن اگر وہ باقاعدہ عالم تو نہیں ہے، مگر اس کو نماز سے متعلق پیش آمدہ ضروری مسائل سے واقفیت حاصل ہے تو یہ بھی کافی ہے۔</p><p>9.    آج کل مساجد کی مروّجہ کمیٹیوں کی حیثیت متولیٴ مسجد کی ہے، متولیٴ مسجد کے بارے میں اصول یہ ہے کہ  وہ امانت داری کے ساتھ وقف کے امور کی نگہبانی کرنے والا ہو، اگر وہ اپنی ذمہ داری میں کوتاہی اور غفلت کر رہا ہو تو اس کو تولیتِ وقف سے معزول کیا جا سکتا ہے، چنانچہ متولیٴ وقف کو معزول کرنے کے سلسلہ میں فقہائے کرام رحمہم اللہ نے لکھا ہے کہ اگر متولیٴ مسجدمیں درج ذیل شرائط پائی جائیں تو اس کمیٹی کو مسجد کا انتظام سنبھالنے کا اختیار حاصل ہے، ورنہ نہیں:</p><p>10.                        </p><p>1)   گناہ کبیرہ کا ارتکاب کرنے والا نہ ہو۔</p><p>2)   امانت داری کے ساتھ وقف کی نگرانی اور دیکھ بھال کرتا ہو۔</p><p>3)   وقف کے مال میں خیانت اور دھوکہ دہی کا ارتکاب  نہ کرے۔</p><p>4)   کسی وجہ سے وقف کے انتظام وانصرام کی اہلیت مفقود نہ ہو۔</p><p>5)   وقف ميں لگائی گئی شرائط کی پاسداری کرتا ہو۔(ماخوذ از بتصرف اسلام كا نظامِ اوقاف:ص:548تا556)</p><p>لہذاگر یہ کمیٹی مذکورہ بالا شرائط کا اہتمام کر رہی ہے تو اس کا بطورِ تولیت مسجد کا انتظام وانصرام سنبھالناجائزہے، لیکن اگر ان میں سے کوئی ایک شرط بھی نہ پائی جائے تو اس کمیٹی کو معزول کرکے دوسری کمیٹی بنا دینی چاہیے اور کمیٹی میں کے ارکان میں ایسے افراد کا انتخاب کیا جائے جن میں مذکورہ بالا پانچ شرائط پائی جا رہی ہوں۔</p>",5506,jameya-tur-rasheed,وقف کے مسائل,مسجد کے احکام و مسائل
2021-11-26,https://almuftionline.com/2021/11/26/5956/,اجازت کے بغیر کسی کا بارگین (شو روم)فروخت کرنے کاحکم,"<p>میں  بیوہ سید علی یہ بیان دیتی ہوں کہ میرا شوہر ایک خود مختار آدمی تھے اور اس نے اپنی زندگی ہی میں اپنے بھائیوں کے ساتھ تمام قسم کی شراکت داری ختم کر دی تھی (کاروبار،جائیداد اور ہر قسم کا لین دین )وغیر ہ وغیر ہ۔</p><p>میرے شوہر  سید علی (مرحوم) کا ایک عدد بارگین جو پیراڈائیز بارگین نوشہر ہ کینٹ میں موجود تھا  اور  اس بارگین میں تین (3) پارٹنر  تھے:۱۔سید علی (میراشوہر )،۲۔تسلیم،۳۔حبیب الرحمن عرف طوریٰ خان ۔</p><p>میرا شوہر سید علی 1990؁ میں وفات پاگیا تھا ۔<strong>میرے شوہر  کے بعد میرا دیو ر جس کا نا م میر علی ہے،اس نے ہمارے بارگین کی ذمہ داری سنبھال لی</strong>،اور1991؁میں ایک پارٹنر ’’جس کا نا م تسلیم تھا ‘‘نے اپنا حصہ ہم پر بیچ دیا ۔پھر اس میں ہمارے دو (2)حصے ہوگئے، اور ایک حصہ حبیب الرحمن عرف طوری خان کا رہ گیا ۔اسکے بعد 2002؁تک ہمارا بارگین میرا دیور میرعلی چلاتا رہا ۔کچھ نہ کچھ وہ ہم کو بغیر حساب کے دیتا رہا ، کبھی <span dir=""LTR"">/-</span>2000روپے اورکبھی <span dir=""LTR"">/-</span>3000روپے،اور کبھی كچھ  بھی  نہيں  دیتا تھا،کیونکہ میں ایک بیوہ عورت تھی اور میرے چھوٹے چھوٹے بچے تھے ،میں کچھ بھی نہیں بول سکتی تھی ۔اسکے بعد2002؁میں میرعلی  یعنی میرے دیور نے ہماری بارگین ہم سےپوچھے بغیر اور ہماری مرضی کے بغیر بیچ دی اور ہم سے پوچھا بھی نہیں۔ہم نے اس کو بارگین بیچنے کی اجازت نہیں دی تھی اور نہ ہی کوئی مختار نامہ دیا تھا اور نہ ہی اسٹامپ پیپر دیا تھا۔</p><p>میرے دیور نے اس وقت بارگین بیچنےکی قیمت جو وصول کی وہ <span dir=""LTR"">/-</span>1450000(چودہ لاکھ پچاس ہزار)پاکستانی روپے تھے ۔اس میں ہمارا حصہ <span dir=""LTR"">/-</span>966000(نو لاکھ چھیاسٹھ)ہزار روپے پاکستانی بنتے ہیں،ہمیں اس نے  صرف <span dir=""LTR"">/-</span></p><p>285000(دو لاکھ پچاسی ہزار) روپے دیے،اور باقی ساری رقم ابھی تک اس کے پاس ہے۔<strong>اس وقت 2002 ؁سے لیکر2021؁ تک یہ رقم اس کے پاس ہے ،وہ ابھی تک ان پیسوں سے  کاروبار کرتا رہا ہے ،اور ابھی اس وقت وہ ان پیسوں کی وجہ سے کروڑوں کا مالک ہے۔</strong></p><p>زمینیں بھی لے لی ہیں،پلاٹ بھی لے رکھے ہیں،بنگلے بھی خریدلیے ہیں۔ اس کے مقابلے میں ہم کچے گھر میں رہ  رہے ہیں ،اس وقت سے لےکر ابھی تک میں نے اپنے گھر میں چھوٹا سا روزگار شروع کیا ہے جس پر ہمار اگزارا ہوتا ہے،اور ابھی تک میرے بچے غربت کی زندگی گزار رہے ہیں .اب میرے بچے بڑے ہوگئے ہیں اور  ہم اپنا حق  میرعلی سے مانگ رہے ہیں,میرا ایک بیٹا اور تین بیٹیاں ہیں جو اب  جوان ہوگئے ہیں ,وه اپنا حق اپنےچچا میرعلی سے مانگ رہے ہیں۔</p><p>نوٹ: اس سارے معاملے کومدنظر رکھتے ہوئے اس پر فتویٰ جاری فرمائیں،تاکہ ہم اس کی روشنی میں آپس میں کوئی فیصلہ کریں۔     </p><p>                                            </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کوئی شخص کسی اور کی مملوکہ چیز اس کی اجازت کے بغیر  بیچتا ہے تو شریعت کی رو سے یہ معاملہ اصل مالک کی اجازت پر موقوف رہتا ہے ،اگر وہ اجازت دے گا تو معاملہ نافذومعتبر بن جائے گاورنہ باطل وکالعدم ہو گا۔</p><p>لہذاسوال میں مذکورہ  صورت اگر حقیقت کے مطابق ہے تو یہ  معاملہ آپ کی اجازت پر موقوف ہے الا یہ کہ آپ نے ان کوقولاً یعنی منہ سے بول کر ،یا فعلاً یعنی ان سے پیسوں  کا مطالبہ کرلیا ہو ،اجازت دی ہو تو یہ معاملہ نافذ ہوگا،ورنہ یہ آپ کی ملکیت ہےاورمیرعلی پر لازم ہےکہ  خریدار کو اس کے پیسے واپس کریں،اور آپ کو آپ کی بارگین ۔</p><p>لیکن یہاں چونکہ آپ نے اپنے حصے کےپیسوں کو قبول کیا ہے، اس لیے یہ معاملہ نافذ ومعتبر بن چکا ہےیعنی بارگین  پر خریدار کی ملکیت  ثابت ہو چکی ہے ،اور اسکے عوض  اس نے جو قیمت ادا کی ہے وہ آپ اور آپ کے دوسرے پارٹنر کی ملکیت ہے ۔</p><p>لہذا میر علی پر لازم ہے کہ وہ آپ کو آپ کے حصے کی رقم سپر د کرے،الا یہ کہ اس نے اس پر کوئی معقول خرچہ کیا ہو، مثلاً بجلی کا بل اور ملازم وغیر ہ کی تنخواہ ،یا اپنا حصہ اگر وہ شراکت دار ہے،تو اس کو اس رقم سے منفی کر سکتا ہے ۔</p><p>اسی طرح شرعاً کسی کے لیے جائز نہیں کہ دوسرے کا مال اسکی اجازت کے بغیر کاروبار میں لگا کر استعمال کرے اور اس سے نفع کمائے،لہذا  اگر میرعلی نے بقول آپ کے  تمہارے ہی پیسوں سے نفع کما کر  اتنی پراپر ٹی اور جائیدادیں  بنائی ہے،تو یہ سارا نفع اس کے لیے حلال نہیں ہے، بلکہ اس کا یہ عمل غصب او رناجائز ہے جسکی وجہ سے وہ گناہ گار ہے ،اور اس پر لازم ہے کہ آپ کے سرمایہ سے اس  نے جتنی کمائی کی ہے، وہ   آپ کو واپس کرے،لیکن یہ حکم دیانت وایمانداری کاہے،یعنی اگر وہ ایسا نہیں کرے گاتووہ گناہ گار ہوگا۔ آپ کو قضاءً وقانوناً اس سےاپنا سرمایہ واپس لینے کا  حق توہے لیکن اس سے زائد نفع اوردیگر  جائیداد میں حصےّ کا آپ کو  حق نہیں ہے،البتہ دیانتہً اس پر لازم ہے کہ وہ آپ کو وہ زائد نفع میں سے بھی حصہ دے دیں ورنہ وہ گناہ گار ہوگا۔ </p>",5956,jameya-tur-rasheed,خرید و فروخت کے احکام,بیع فاسد ، باطل ، موقوف اور مکروہ  کا بیان
2021-11-25,https://almuftionline.com/2021/11/25/6331/,بلااجازت رجسٹرویب سائٹ سے استفادہ کرنا,"<p><span dir=""LTR"">pear</span>کے نام سے ایک  ادارہ(اکیڈمی) ہے جو سی ایس ایس اور پی ایم ایس کی تیاری کرنے والے طلبہ کو آن لائن لیکچرز فراہم کرتے ہیں، اس طور پر کہ انہوں نے مختلف لیکچرز کی ویڈیوز بناکر اپنے ویب سائٹ پر اپلوڈ کر رکھی ہیں. جب کوئی فیس ادا کردیتا ہے تو ویب سائٹ انتظامیہ اس کو لیکچرز تک رسائی بھی دیتی ہے، نیز اگر متعلقہ لیکچرز  کے حوالے سے کوئی امر دریافت طلب ہوں، تو پیمنٹ کرنے والے کو سوال پوچھنے کی سہولت بھی فراہم کرتے ہیں. کیونکہ یہ لیکچرز اس اکیڈمی سے منسلک استاتذہ کے ہیں۔</p><p>اب مسلہ یہ ہے کہ بعض لوگ وہاں تک( یعنی لیکچرز تک)  رسائی حاصل کرنے کے بعد ان ویڈیوز کو لیک کرتے ہیں، کچھ تو ویب سائٹ کو ہیک کرکے ویڈیو ڈاؤن لوڈ کرکے لیک کردیتے ہیں، جبکہ کچھ لوگ پیمنٹ کے بعد اسکرین ریکارڈنگ کے ذریعے ویڈیو کو محفوظ کرکے بعد میں لیک کردیتے ہیں ،اور دوسروں کے ساتھ شئیر کرتے ہیں ۔</p><p>سوشل میڈیا پر ان ویڈیو لیکچرز کے لنکس گردش کرتے ہیں، جو کہ ظاہر ہے کسی نے ویب سائٹ انتظامیہ کی اجازت کے بغیر لیک کردیے ہیں۔</p><p>جب ہم نے ویب سائٹ انتظامیہ سے رابطہ کیا تو انہوں نے یہ کہہ کر ہمیں ان ویڈیوز سے استفادہ کرنے یا ڈاؤن لوڈ کرنے سے منع کر دیا کہ یہ ہماری اجازت کے بغیر کسی نے شئیر کردی ہیں ۔آپ پہلے ہمیں 8000 روپے کورس فیس ادا کریں پھر آپ کو اجازت ہے۔</p><p>ان تفصیلات کو پیش نظر رکھتے ہوئے یہ پوچھنا ہے، کہ کیا ان لیک شدہ ویڈیوز سے استفادہ کرنا یا ان کو ڈاؤنلوڈ کرنا جائز ہے کہ نہیں۔</p><p>تنقیح:بقول اکیڈمی کےفیس اداکرنے والوں کو بھی ویڈیو ڈاونلوڈکرنے اور شئیر کرنےکی اجازت نہیں ہے کیونکہ ایک تو وہاں ڈاونلوڈآپشن نہیں،اگر کوئی ہیک کر کہ اپنے چینل پراپلوڈکرنا چاہے تواس کورپورٹ کرکے ہٹایاجاسکتا ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ کسی دوسرے کا محفوظ مواد (خاص طور پرسائٹس وغیرہ سے)ہیک کر کے اپنے چینل اور ویب سائٹس پر اپلوڈ کرنا غیر اخلاقی او ربعض صورتوںمیں غیر قانونی فعل ہے۔اگر ہیکر زاس سے مالی نفع حاصل کررہے ہیں تو یہ ناجائز ہوگا،لیکن ذاتی استعمال کی حدتک اگر کوئی استفادہ کررہا  ہو توکاپی رائٹ کےحوالےسےاختلاف رائے کی وجہ سےگنجائش ہوگی ۔</p><p>اکیڈمی کی جانب سے صارفین (<span dir=""LTR"">users</span>) کے لیےڈاونلوڈنگ کی سہولت میسر نہیں  ،اور نہ ہی شئیر (<span dir=""LTR"">share</span>) کاآپشن موجود ہے اگریہ  کمپنی نے واضح طور پرمنع بھی کر رکھاہے توہیک کرنادرست نہ ہوگا اور ایسی ویڈیوز کا تجارتی استعمال بھی درست نہیں ،البتہ ہیک شدہ ویڈیوز کے ذاتی استعمال کی حد تک گنجایش  ہوگی۔</p>",6331,jameya-tur-rasheed,خرید و فروخت کے احکام,حقوق کی خریدوفروخت کے  مسائل
2021-11-25,https://almuftionline.com/2021/11/25/5930/,میراث میں اپنا حصہ چھوڑنے کے بعد مطالبہ کرنا,<p>سوال یہ ہے کہ ہم کُل آٹھ بہن  بھائی ہیں جن میں سے سات بہنیں اور ایک بھائی ہے۔ میرے والد مرحوم نے کافی جائیداد چھوڑی تھی۔ گھر کی تمام ذمہ داری ہمارے بھائی پر تھی، اس لیے جائیداد کے تمام کاغذات وغیرہ ان کی ذمہ داری میں آگئے۔ ابھی جائیداد کی تقسیم نہیں ہوئی تھی کہ ہم بہنوں نے سوچا کہ ہم اپنا حصہ چھوڑ دیں، اس لیے کہ کہیں سسرال والے بھائی سے اپنا حصہ لینے پر مجبور نہ کریں جس سے بھائی کو نقصان یا پریشانی ہو، اور ہمارے اس اقدام کی وجہ سے بھائی بھی خوش ہوگااور ہمارا خیال رکھے گا۔ میں چونکہ سب بہن بھائیوں میں  بڑی ہوں اس وجہ سے سب بہنیں میری بات پر راضی ہوگئیں اور ہم نے جائیداد کی حوالگی کے کاغذات پر دستخط کردیے۔جب یہ سارے معاملات ہورہے تھے اس وقت دو بہنوں کی شادی ابھی باقی تھی۔ کاغذات پر دستخط کے بعد بھائی کا ہم سے رویہ ہی بدل گیا، جو بہنیں غیر شادی شدہ تھیں ان کی شادی کی ذمہ داری کا احساس بھی نہ رہا، چناچہ ان کی شادی کا خرچہ میں نے اپنی طرف سے اٹھایا اور اس کی وجہ سے قرض بھی لینا پڑا۔ دوسری بہنوں کا یہ حال ہےکہ وہ فاقہ کشی کررہی ہیں اور حالات پسماندہ ہیں، ہمارا بھائی بھی ہمارا خیال نہیں کرتا ہے۔ اب پوچھنا یہ ہے کہ ہم بہنوں نے جو اپنا حصہ محبت اور غیرت کے نام پر بھائی کو دے دیا تھا، اس کو واپس لینے کا مطالبہ کرسکتی ہیں یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی وارث کا بلا عوض اپنا میراث کا حصہ چھوڑنا شرعاً معتبر نہیں ہے۔ اگر بہنوں نے کسی عوض کے بغیر ترکہ میں سے اپنا حصہ چھوڑا ہے، تو وہ اپنا  حصہ لینے کا مطالبہ کرسکتی ہیں۔</p>",5930,jameya-tur-rasheed,میراث کے مسائل,میراث کے متفرق مسائل
2021-11-25,https://almuftionline.com/2021/11/25/5926/,زکوۃ کی رقم وصول ہونے کے بعد گنے بغیر ہدیہ کرنا,<p>السلام علیکم و رحمۃ اللہ وبرکاتہ</p><p>کیا فرماتے ہیں علمائے کرام اس مسئلہ کے بارے میں کہ کیاتملیک کے لیے مستحق کو زکوۃ و غیرہ وصول کرنے کے لیے زکوۃ کی رقم کو شمار کرنا ضروری ہے یا رقم گنے بغیر مستحق مالک بن جاتا ہے، کہ اسی طرح بغیر رقم گنے آگے ہدیہ کردے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زکوۃ کی رقم پر صرف قبضہ کرنے سے مستحق مالک بن جاتا ہے۔اور قبضے کے ذریعے اس رقم کا مالک ہوجانے کے بعد دلی رضا مندی کے ساتھ جو چاہے تصرف کر سکتا ہے،  چاہے تو ہدیہ بھی کرسکتا ہے۔</p>",5926,jameya-tur-rasheed,زکوة کابیان,زکوة کے جدید اور متفرق مسائل کا بیان
2021-11-25,https://almuftionline.com/2021/11/25/5556/,اکراہ غیر ملجی کی صورت میں تحریری طلاق کا حکم,"<p>السلام علیکم ورحمۃ اللہ وبرکاتہ</p><p>کیا فرماتے ہیں علمائے کرام اس مسئلے کے بارے میں کہ میری بیوی کے بھائیوں نے ایک طلاق نامہ لکھا ، جس میں یہ الفاظ لکھے گئے تھے کہ ""تم کو طلا ق دیتا ہوں ،آ ج کے بعد میرا تم سے کوئی تعلق واسطہ نہ رہا ہے اور نہ ہی آئندہ ہوگا ،تو میرے  نفس پر حرام ہوچکی ہے، جہاں چاہے اپنا عقد ثانی کرلیوے مجھ کو کوئی اعتراض نہیں ہوگا، لہٰذا روبرو گواہان بمطابق ہوش وحواس خمسہ و اثبات عقل <span dir=""LTR"">…</span>""پھر مجھ سے یعنی شوہر سے ایک دفعہ پڑھوایا گیا اور  اس طلاق نامے پر مجھ سے دستخط  کروائے گئے، حالانکہ ہم دونوں میاں بیوی اس طلاق نامے پر راضی نہیں تھے۔اب مجھ سے یہ طلاق نامہ پڑھوانے کے بعد  اور اس پر دستخط کروانے کے بعد میرے لیے اس لڑکی سے دوبارہ نکاح کرنے کی گنجائش ہے؟ جبکہ ہم دونوں میاں بیوی دوبارہ شادی کرنے پر راضی بھی ہیں ۔آپ مجھے شریعت کی روشنی میں بتائیں۔</p><p>تنقیح:لڑکی والوں نے کوئی قتل وغیرہ کی دھمکی نہیں دی ، بلکہ صرف تھوڑا سا دباؤ ڈالا ہے۔اسی طرح کنایہ کے الفاظ بولتے ہوئے شوہر کی کوئی نیت نہیں تھی۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسؤلہ میں  دو طلاق بائن واقع ہوئی ہیں ، البتہ دوبارہ نکاح کی گنجائش موجود ہے جس کی صورت یہ ہے کہ شوہرگواہوں کی موجودگی میں نئے مہرکے ساتھ دوبارہ نکاح کرے ،نیز یاد رہے کہ دوبارہ نکاح کی صورت میں آئندہ کے لیے شوہرکوصرف ایک طلاق کاحق حاصل ہوگا۔</p>",5556,jameya-tur-rasheed,طلاق کے احکام,مدہوشی اور جبر کی حالت میں طلاق دینے کا حکم
