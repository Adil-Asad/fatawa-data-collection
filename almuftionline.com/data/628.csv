issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-11-09,https://almuftionline.com/2021/11/09/6174/,مصلی پر جمعہ ادا کرنا,<p>سوال یہ ہے کہ ہما ری مارکیٹ میں ایک مصلی ہے ، جس  میں ہم تین نمازیں یعنی ظہر ،عصر اور مغرب پڑھتے ہیں اور ان نمازوں کے لیے ایک امام بھی مقرر ہے، جو ان تینوں نمازوں میں امامت کرواتا ہے باقی دو نمازوں کے وقت مصلی کو تالا لگا رہتا ہے ،سوال یہ ہے کہ ایسے مصلی پر جمعہ کی نماز ادا کرنا ٹھیک ہے؟ جامع مسجد ہماری مارکیٹ سے  دور ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جمعہ کی نماز جامع مسجد میں ہی پڑھنی چاہیے، جمعہ کا قیام شعائرِ دین میں سے ہے، جامع مسجد میں جاکر پڑھناسنت اور افضل ہے،اس میں مسلمانوں کی شان و شوکت کا اظہار بھی ہے ۔البتہ جمعہ کی نماز کی درستی کے لیے  مسجد کا ہونا شرط نہیں ہے، شہر یا فنائے شہر میں کہیں بھی جمعہ کی نماز پڑھنا جائز  ہے۔لہذا  صورتِ مسئولہ میں اگر  مذکورہ جگہ کے قریب میں کوئی مسجد موجود ہو جس میں  جمعہ ادا ہوتا تو وہاں جاکر جمعہ ادا کرنا چاہیے۔اور اگر قریب میں کوئی مسجد موجود نہ ہوتو ایسی صورت میں اگر نمازِ جمعہ کی  دیگر شرائط مکمل ہوں تو مصلے میں بھی جمعہ کی نماز ادا ہوجائے گی، تاہم مسجد میں جمعہ کی نماز  پڑھنے کی طرح ثواب نہیں ملے گا۔</p>",6174,jameya-tur-rasheed,نماز کا بیان,جمعہ و عیدین کے مسائل
2021-11-09,https://almuftionline.com/2021/11/09/5874/,ٹیوشن کی وجہ سے نماز قضاء کرنے کاحکم,<p>زید کی ٹیوشن عصر کے وقت ہے اور اکثر نماز فوت ہوجاتی ہے، کیا زید گناہ گار ہوگا؟ یا نماز قضا پڑھنے  سے گناہ سے بچ جائے گا؟</p><p>                                                                                                                                                                                                                                                                                                                                    <!--![endif]----></p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ویسے تو ہر نماز کی اپنی  فضیلت  ہے لیکن احادیث میں عصر کی نماز کی ادائیگی کی زیادہ تاکیدآئی ہے کیوں کہ عام طو ر پر لوگ اس وقت بہت زیادہ مصروف ہوتے ہیں اور عصر کاوقت بھی دوسری نمازوں کی بنسبت کم ہوتاہے ۔</p><p>اللہ تعالیٰ کا ارشاد ہے إِنَّ الصَّلَاةَ کَانَتْ عَلَی الْمُؤْمِنِینَ کِتَابًا مَوْقُوتًا یعنی نماز مسلمانوں پر اپنے وقت مقررہ میں فرض ہے، پس آیت کی رو سے وقت مقررہ ہی میں ادا کرنا ضروری ہوا، لہٰذا ملازمت کے دوران ہی کسی طرح ادا کرنے کی تدبیر کریں اور سنت نہ پڑھ سکیں تو صرف فرض چار رکعت ادا کرلیں نہ پڑھ سکیں تو گھر آکر قضا کرسکتے ہیں لیکن قضا کرنے کی مسلسل عادت بنالینا بہت برا ہے یہ فریضہ خداوندی کی کامل ادائیگی نہیں کہلائے گی، اگر کبھی فجر کی نماز قضا ہوجائے تو اسی روز زوال سے پہلے تک قضا کرنے کی صورت میں سنت کی بھی قضا کریں گے اور زوال کے بعد جب کبھی قضا کریں تو صرف فرض کی قضا ہوگی۔ دوسری سنن موٴکدہ کی قضا نہیں ہوتی ثواب سے محرومی ہوتی ہے اور قصدا چھوڑنا موجب گناہ ہوتا ہے۔     </p>",5874,jameya-tur-rasheed,نماز کا بیان,اوقاتِ نمازکا بیان
2021-11-09,https://almuftionline.com/2021/11/09/5419/,علاقہ کلانچ کے مرکزی جگہ (بل ہڈوکی) میں جمعہ قائم کرنے  کا حکم,"<p>کیافرماتے ہیں علماء کرام اس مسئلہ کے بارے میں کہ</p><p>بلوچستان کے ضلع گوادرمیں ایک علاقہ ہے جس کانام کلانچ ہے،کلانچ ایک جنگلی علاقہ ہے،کلانچ نہ شہر ہےنہ مضافات شہر ہے،بلکہ گوادرشہر سے 80 کلومیٹرکے فاصلہ پر ہے،کلانچ میں نہ عدالت ہے،نہ قاضی ہے،نہ پولیس اسٹیشن ہے،نہ بجلی کی سہولیات ہیں اورنہ ہی دیگرضروریاتِ زندگی اورسہولیات کا سامان میسرہے۔</p><p>کلانچ کے آدھے حصے میں ذکری فرقے والے اورآدھے حصے میں مسلمان آباد ہیں،اس آدھے حصے میں تقریباًمسلمانوں کی تیس کے قریب چھوٹی چھوٹی بستیاں آبادہیں،ہر بستی  بیس سے تیس گھروں پر مشتمل ہے ،اورکچھ بستیاں چالیس سے پچاس گھروں پر مشتمل ہیں ،ہربستی میں الگ مسجد ہے،ہرایک بستی دوسری بستی سےچار،پانچ ،آٹھ یا دس کلومیٹر کے فاصلے پر ہے اورکچھ بستیاں ایسی بھی ہیں جو دوسری بستی سے پندرہ سے بیس کلومیٹر کے فاصلے پر ہیں، کلانچ میں ایک بستی ہے جو"" بل ھڈوکی ""کے نام سے ہے،جو تمام بستیوں کے درمیان میں ہے،بل ھڈوکی میں تقریباً اسی گھرانے ہیں اورنمازیوں کی تعداد بیس سے زائد نہیں ہوگی تقریباً آج سے دس سال پہلے کراچی سے ایک عالمِ دین نے وہاں جاکر مقامی ساتھیوں کےساتھ مل کر وہاں جمعہ کی نماز قائم کی،پھر ایسا ہوا کہ قطر سے ایک شخص نے اس عالم سے فون پر رابطہ کیا کہ کلانچ میں جتنی مساجد ہیں آپ وہاں امام مقررکریں تنخواہ میں دوں گا،اب اس عالم ِدین نے کلانچ میں ایک نائب مقررکیاکہ آپ اس کوچلائیں ،اس نائب نے بل ھڈوکی کو مرکز بنایا اوروہاں سے تمام انتظامات چلانے لگے اورایک کابینہ شوری کے نام سے تشکیل دی اورسارے کام شوری کے فیصلے سے ہوتےتھے ،اب شوری نے یہ فیصلہ کیا کہ تمام ائمہ مساجد پورے ہفتے کی کارگزاری لےکر جمعہ کے دن مرکزآجائیں اورمقتدیوں کو بھی اپنے ساتھ لانے کا کہا نماز ِجمعہ کے بعد پورے ہفتے کی کاگزاری پیش کرناطے پایا،یہ بھی طے پایا کہ تمام ائمہ مساجد کی تنخواہ جمعہ کے دن ان کومرکز میں دی جائے گی ،اس طرح دوردرازسے آنے والے لوگوں اورائمہ مساجد کی وجہ سے جمعہ کے دن مسجد نمازیوں سے بھرجایا کرتی تھی اوریہ سلسلہ یوں ہی چلتارہا،کچھ عرصہ بعدقطروالے شخص نے کچھ مسائل کی وجہ سے تنخواہ کا سلسلہ بند کردیا ،اب جتنے بھی ائمہ مساجد تھے وہ مقامی نہیں تھے بلکہ باہر کے تھے تنخواہ بند ہونے کی وجہ سے وہ واپس چلے گئے ،اسی طرح کچھ مقامی امام تھے،تنخواہ بند ہونے کے بعدرفتہ رفتہ جمعہ کے لیے آناچھوڑدیا اوریہ کہنے لگے کہ یہاں جمعہ کی نماز نہیں ہوتی،علماء کرام اورمفتیان کرام سے اس مسئلے کے بارے میں پوچھا گیا تو انہوں نے بتلایاکہ اس طرح کی جگہوں میں جمعہ قائم نہیں کیا جاسکتااورکہا کہ یہاں جمعہ کی شرائط نہیں پائی جاتی ، اب جس عالم دین نے جمعہ قائم کیا تھا اس سے دریافت کیاگیا کہ جب شرائط پوری نہیں تھیں تو آپ نے کس بنیاد پر جمعہ قائم کیا تھا؟ تو اس نے جواب میں یہ کہا کہ ہم نے جمعہ اس لیے قائم کیا کہ یہ جنگل کے لوگ ہیں،یہ سب لوگ جب ایک جگہ جمع ہوجائیں گے اورعلماء کے بیانات سنیں گے تو اس سے ان کی دینداری میں اضافہ ہوگااورانہیں کچھ سیکھنے کو ملے گا ہمارا جمعہ قائم کرنےکا بس یہی مقصد تھا ،لہذا جمعہ کو بند نہ کیا جائے بلکہ ترتیب برقراررکھی جائے۔</p><p>اب سوال یہ ہےکہ:</p><p>١۔ کیا ایسی جگہ جو نہ شہر ہے،نہ مضافاتِ شہر ہے،نہ وہاں عدالت ہے ،نہ ہی پولیس اسٹیشن ہے اورنہ ہی دیگرسہولیاتِ زندگی میسرہیں ،جیساکہ کہ کلانچ کا علاقہ ہے،کیا  اس طرح کی جگہوں میں جمعہ قائم کیا جاسکتا ہے یا نہیں؟</p><p>۲۔ ایسی جگہ جہاں جمعہ کی شرائط نہ پائی جائیں اوروہاں جمعہ قائم کیا گیاہوپھر وہاں جمعہ بند کیاجاسکتاہےیا نہیں؟</p><p>۳۔ اگرایسی جگہوں جمعہ کی بندش سے لوگوں میں اختلاف اورفتنے کا خوف اوراندیشہ ہوتو ایسی صورت میں کیا کیا جائے؟</p><p>۴۔ مذکورہ بالاعلاقہ میں دس سال سے لوگ جمعہ ادا کررہے ہیں ،اب اگروہاں جمعہ بند کردیاجائے تو گزشتہ دس سال سے جمعہ کی پڑھی گئی نمازوں کا کیاحکم ہوگا؟</p><p>۵۔مذکورہ بالامسئلہ کے جواب میں مولاناصاحب نے کہا کہ میں نے جمعہ اس لیے قائم کیا تھا کہ لوگ دینی تعلیم سے آراستہ ہوں اوروعظ ونصیحت سے انہیں فائدہ ہو،کیاایسی صورتِ حال میں ایسی جگہ جمعہ قائم کرناجائزہے؟</p><p>کیافرماتے ہیں علماء کرام اس مسئلہ کے بارے میں کہ</p><p>بلوچستان کے ضلع گوادرمیں ایک علاقہ ہے جس کانام کلانچ ہے،کلانچ ایک جنگلی علاقہ ہے،کلانچ نہ شہر ہےنہ مضافات شہر ہے،بلکہ گوادرشہر سے 80 کلومیٹرکے فاصلہ پر ہے،کلانچ میں نہ عدالت ہے،نہ قاضی ہے،نہ پولیس اسٹیشن ہے،نہ بجلی کی سہولیات ہیں اورنہ ہی دیگرضروریاتِ زندگی اورسہولیات کا سامان میسرہے۔</p><p>کلانچ کے آدھے حصے میں ذکری فرقے والے اورآدھے حصے میں مسلمان آباد ہیں،اس آدھے حصے میں تقریباًمسلمانوں کی تیس کے قریب چھوٹی چھوٹی بستیاں آبادہیں،ہر بستی  بیس سے تیس گھروں پر مشتمل ہے ،اورکچھ بستیاں چالیس سے پچاس گھروں پر مشتمل ہیں ،ہربستی میں الگ مسجد ہے،ہرایک بستی دوسری بستی سےچار،پانچ ،آٹھ یا دس کلومیٹر کے فاصلے پر ہے اورکچھ بستیاں ایسی بھی ہیں جو دوسری بستی سے پندرہ سے بیس کلومیٹر کے فاصلے پر ہیں، کلانچ میں ایک بستی ہے جو"" بل ھڈوکی ""کے نام سے ہے،جو تمام بستیوں کے درمیان میں ہے،بل ھڈوکی میں تقریباً اسی گھرانے ہیں اورنمازیوں کی تعداد بیس سے زائد نہیں ہوگی تقریباً آج سے دس سال پہلے کراچی سے ایک عالمِ دین نے وہاں جاکر مقامی ساتھیوں کےساتھ مل کر وہاں جمعہ کی نماز قائم کی،پھر ایسا ہوا کہ قطر سے ایک شخص نے اس عالم سے فون پر رابطہ کیا کہ کلانچ میں جتنی مساجد ہیں آپ وہاں امام مقررکریں تنخواہ میں دوں گا،اب اس عالم ِدین نے کلانچ میں ایک نائب مقررکیاکہ آپ اس کوچلائیں ،اس نائب نے بل ھڈوکی کو مرکز بنایا اوروہاں سے تمام انتظامات چلانے لگے اورایک کابینہ شوری کے نام سے تشکیل دی اورسارے کام شوری کے فیصلے سے ہوتےتھے ،اب شوری نے یہ فیصلہ کیا کہ تمام ائمہ مساجد پورے ہفتے کی کارگزاری لےکر جمعہ کے دن مرکزآجائیں اورمقتدیوں کو بھی اپنے ساتھ لانے کا کہا نماز ِجمعہ کے بعد پورے ہفتے کی کاگزاری پیش کرناطے پایا،یہ بھی طے پایا کہ تمام ائمہ مساجد کی تنخواہ جمعہ کے دن ان کومرکز میں دی جائے گی ،اس طرح دوردرازسے آنے والے لوگوں اورائمہ مساجد کی وجہ سے جمعہ کے دن مسجد نمازیوں سے بھرجایا کرتی تھی اوریہ سلسلہ یوں ہی چلتارہا،کچھ عرصہ بعدقطروالے شخص نے کچھ مسائل کی وجہ سے تنخواہ کا سلسلہ بند کردیا ،اب جتنے بھی ائمہ مساجد تھے وہ مقامی نہیں تھے بلکہ باہر کے تھے تنخواہ بند ہونے کی وجہ سے وہ واپس چلے گئے ،اسی طرح کچھ مقامی امام تھے،تنخواہ بند ہونے کے بعدرفتہ رفتہ جمعہ کے لیے آناچھوڑدیا اوریہ کہنے لگے کہ یہاں جمعہ کی نماز نہیں ہوتی،علماء کرام اورمفتیان کرام سے اس مسئلے کے بارے میں پوچھا گیا تو انہوں نے بتلایاکہ اس طرح کی جگہوں میں جمعہ قائم نہیں کیا جاسکتااورکہا کہ یہاں جمعہ کی شرائط نہیں پائی جاتی ، اب جس عالم دین نے جمعہ قائم کیا تھا اس سے دریافت کیاگیا کہ جب شرائط پوری نہیں تھیں تو آپ نے کس بنیاد پر جمعہ قائم کیا تھا؟ تو اس نے جواب میں یہ کہا کہ ہم نے جمعہ اس لیے قائم کیا کہ یہ جنگل کے لوگ ہیں،یہ سب لوگ جب ایک جگہ جمع ہوجائیں گے اورعلماء کے بیانات سنیں گے تو اس سے ان کی دینداری میں اضافہ ہوگااورانہیں کچھ سیکھنے کو ملے گا ہمارا جمعہ قائم کرنےکا بس یہی مقصد تھا ،لہذا جمعہ کو بند نہ کیا جائے بلکہ ترتیب برقراررکھی جائے۔</p><p>اب سوال یہ ہےکہ:</p><p>١۔ کیا ایسی جگہ جو نہ شہر ہے،نہ مضافاتِ شہر ہے،نہ وہاں عدالت ہے ،نہ ہی پولیس اسٹیشن ہے اورنہ ہی دیگرسہولیاتِ زندگی میسرہیں ،جیساکہ کہ کلانچ کا علاقہ ہے،کیا  اس طرح کی جگہوں میں جمعہ قائم کیا جاسکتا ہے یا نہیں؟</p><p>۲۔ ایسی جگہ جہاں جمعہ کی شرائط نہ پائی جائیں اوروہاں جمعہ قائم کیا گیاہوپھر وہاں جمعہ بند کیاجاسکتاہےیا نہیں؟</p><p>۳۔ اگرایسی جگہوں جمعہ کی بندش سے لوگوں میں اختلاف اورفتنے کا خوف اوراندیشہ ہوتو ایسی صورت میں کیا کیا جائے؟</p><p>۴۔ مذکورہ بالاعلاقہ میں دس سال سے لوگ جمعہ ادا کررہے ہیں ،اب اگروہاں جمعہ بند کردیاجائے تو گزشتہ دس سال سے جمعہ کی پڑھی گئی نمازوں کا کیاحکم ہوگا؟</p><p>۵۔مذکورہ بالامسئلہ کے جواب میں مولاناصاحب نے کہا کہ میں نے جمعہ اس لیے قائم کیا تھا کہ لوگ دینی تعلیم سے آراستہ ہوں اوروعظ ونصیحت سے انہیں فائدہ ہو،کیاایسی صورتِ حال میں ایسی جگہ جمعہ قائم کرناجائزہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>     ١۔ جب یہ جگہ نہ شہر ہے، نہ فناءِ شہر ہے اورنہ ہی اس پر سائل کے ذکرکردہ حالات کی روشنی میں قریہ کبیرہ کی تعریف صادق آتی ہےتو پھر یہاں جمعہ قائم کرناکیسے صحیح ہوسکتاہے؟ حنفیہ رحمھم اللہ کے نزدیک یہاں جمعہ قائم کرنا جائز نہیں ہے۔</p><p>    ۲۔حکمت اورمصلحت سے یہاں جمعہ بندکیاجائے۔</p><p>    ۳۔ اگرطویل مدت سے جمعہ قائم ہونے کی وجہ سے ختم کرنے یا روکنے میں فساد یا انتشار کا اندیشہ ہو تو ایسی سخت مجبوری کی صورت میں اگراس بستی میں کسی بھی امام کے نزدیک جمعہ کی شرائط پائی جاتی ہوں اور اپنے علاقے کے حاکم (مجسٹریٹ) سے اجازت لے لی جائے تو ایسی جگہ میں عارضی طور پر جمعہ جاری رکھنا درست ہوجائے گا ۔مثلاًامام شافعی ؒکے مطابق درج ذیل شرائط کی پابندی ضروری ہے:</p><p>١۔وہ بستی دارالاقامۃہو (یعنی لوگوں کے گھر،مکان ہوں جھونپڑیاں نہ ہوں وغیرہ) امام بھی مقیم ہو</p><p>۲۔ظہر کا وقت ہو۔</p><p>۳۔جمعہ کی ایک جماعت ہو، اس سے پہلے یا بعد میں نہ ادا کیا جائے۔</p><p>۴۔جماعت کے ساتھ ادا کیا جائے۔</p><p>۵۔دو خطبے ہوں جو حمد و صلوۃ، وصیۃ بالتقوی، مسلمانوں کے لئے دعا، اور قراءت قرآن پر مشتمل ہوں۔</p><p>٦۔امام سمیت کم ازکم اکتالیس یااس سے زائدبالغ مرد حضرات خطبے سمیت اول سے آخر تک نماز میں شریک ہوں۔</p><p>        واضح رہے کہ حاکم سے مراد ہر قسم کا افسر نہیں بلکہ وہ افسر مراد ہے جس کو کسی علاقے میں احکام نافذکرنے کا اور لوگوں کے معاملات کا فیصلہ کرنے کا اختیا ر حاصل ہو ،جیسے آج کل ضلعی ناظم ،ڈپٹی اور سیشن جج وغیرہ ،البتہ اس افسر کی موت یا تبدیلی کی صورت میں نئے افسر سےدوبارہ اجازت لینا ضروری ہوگا۔(مأخذہٗ تبویب دارالعلوم کراچی :  1586/68، 1007/54)</p><p>        ۴۔ اوپر ذکر کردہ تفصیل کی رو سےہمارے خیال کے مطابق مذکورہ گاؤں میں جمعہ قائم کرنا جائز نہیں تھا،  اس صورت میں اب تک پڑھی جانے والی جمعہ کی نمازوں کے بارے میں یہ تفصیل ہے کہ اگر  ان لوگوں نے کسی مستند عالمِ دین  سے پوچھ کر مذکورہ گاؤں میں جمعہ کی نماز پڑھنا شروع کی تھی اور  چاروں مذاہب میں سے کسی کے مطابق مثلاً فقہ شافعی کے مطابق   یہاں جمعہ پڑھنا جائز ہو سکتا ہو، توچونکہ طویل مدت کی نمازوں کی قضاء  کرنے میں حرج معلوم ہوتا ہے، اس لیے اگر  اب تک پڑھی ہوئی نمازوں کی قضاء نہ  کی جائے  تو اس کی گنجائش معلوم ہوتی ہے ۔(کذا فی تبویب دارلعلوم کراچی: 1796/84)</p><p>        ۵۔اس مقصد کےلیے بھی جمعہ قائم کرناجائزنہیں،یہ مقصد درسِ قرآن درسِ حدیث اورمختلف مساجدمیں بڑے علماء کرام کو بلواکرتقریریں کروانے سے بھی حاصل کیاجاسکتاہے۔</p>",5419,jameya-tur-rasheed,نماز کا بیان,جمعہ و عیدین کے مسائل
2021-11-08,https://almuftionline.com/2021/11/08/5538/,افیون اورچرس کی تجارت کرنے والے سے مسجدکیلیے رقم لینا,<p>کیافرماتے ہیں مفتیان کرام اس مسئلہ کے بارے میں کہ ایک شخص چرس یاافیون وغیرہ کاکاروبارکرتاہے، اس شخص سے چندہ لینامسجد یامدرسہ  کیلئےزمین خریدنا یاتعمیرات میں لگاناجائزہے یانہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> ہرایسی چیزجس کاجائز استعمال موجودہوتوایسی چیزکی تجارت کرنااوراس کوآمدنی کاذریعہ بناناجائزہے،افیون اوربھنگ میڈیسن میں استعمال ہوتی ہے،اس لئے اس کی کاشت اورتجارت کرناجائزہے اوراس سے حاصل ہونے والی آمدنی بھی حلال ہے،البتہ اگرکسی شخص کے متعلق یقین ہوکہ یہ نشہ کیلئے استعمال کرے گا توایسے شخص  کوفروخت کرنامکروہ تحریمی اورگناہ کاذریعہ ہے،لیکن اگرکسی نے کردی تواس سے حاصل شدہ آمدنی کوحرام نہیں کہہ سکتے ،کیونکہ فی نفسہ اس کاجائزاستعمال موجودہے،البتہ چرس کااستعمال ہماری معلومات کے مطابق صرف نشہ  کیلئے ہوتاہے اوراسی مقصد کیلئے اس کوخریداجاتاہے،اس لئے چرس کاکاروبارناجائز ہے اوراس سے حاصل شدہ آمدنی بھی حرام ہے،جس کاصدقہ کرناضروری ہے۔حاصل یہ ہے۔</p><p>حاصل یہ ہے کہ افیون اوربھنگ کے تاجر کی آمدنی حلال ہے،اس لئے اس سے مسجد اورمدرسہ کیلئے رقم لیناجائزہے،چرس کی تجارت کرناجائزنہیں،اس لئے اس سے مسجد اورمدرسہ کیلئے رقم لیناجائزنہیں۔</p>",5538,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-11-08,https://almuftionline.com/2021/11/08/5404/,ولی کی تعریف اور نو مسلمہ کی ولایت نکاح کا حکم,<p>ولی کی تعریف کیا ہے؟ اگر غیر مسلم لڑکی اسلام قبول کرلیتی ہے تو اس کا ولی کون ہوگا؟ کیا قبول اسلام کے بعد وہ اپنے والد کی ولایت میں نہیں رہی؟ نیز کیا وہ غیر مسلم باپ کی اجازت کے بغیر کسی مسلمان سے نکاح کرسکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ولی نکاح ومال کی تفصیل کتب فقہ میں مفصل مذکور ہے۔(جس کے لیے احسن الفتاوی:ج۵،ص۹۴ ملاحظہ ہو۔)اگر نو مسلم لڑکی بالغ ہو تو وہ اپنا نکاح خود کرسکتی ہے، اور غیر مسلم والد کی ولایت اسلام لانے سے باقی نہیں رہی،البتہ وکالت درست ہے،لہذا اگر وہ اپنے والد کو اپنے نکاح کا وکیل بنادے تو ایسی صورت میں بطور وکیل وہ نکاح کراسکتا ہے،<strong>لان وکالۃ الکافر یجوز</strong> اور اگر نومسلم لڑکی نابالغ ہےتواس کا نکاح فی زمانہ بلوغ تک موقوف رکھا جائے گا۔(امداد الاحکام:ج۲،ص۲۹۴،۲۹۵ وفتاوی دارالعلوم زکریا:ج۳،ص۶۱۰)</p>",5404,jameya-tur-rasheed,ایمان وعقائد,ایمان و عقائد کے متفرق مسائل
2021-11-08,https://almuftionline.com/2021/11/08/5403/,غیر مسلم کے قبول اسلام میں تاخیر کا حکم,<p>اسلام میں داخل کرنے کے لیےبلاعذر شرعی کسی قسم کی تاخیر کرنا شرعا جائز ہے؟ اور بلا عذر شرعی تاخیر کرنے کا شرعی حکم کیا ہے؟جیسے اسلام قبول کرنے کے لیے لازم قرار دینا کہ وہ ایک کمیٹی کے سامنے پیش ہوکر خاص انتظامی عمل ،جس کا دورانیہ نوے دن بھی ہوسکتا ہے، سے گزرتے ہوئے قبول اسلام کی درخواست کرے گا، انٹرویو میں حاضر ہوگا اور تبدیلی مذہب کا سرٹیفکیٹ حاصل کرے گا، بصورت دیگر وہ مسلمان نہیں کہلائے گا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مسلمان بننے کے لیےشرعاقبول اسلام کسی کے ذریعہ کرانے کا عمل نہیں،بلکہ از خود ااپنے مسلمان ہونے کا اقرار کرلینا اور سابقہ مذہب سے براءت کرلینااور مسلمانوں کے اعمال بجالانا( کم از کم شہادتین کا اقرار کرلینا) کافی ہے،البتہ اگر کوئی غیر مسلم کسی مسلمان سے قبول اسلام کے سلسلہ میں معاونت طلب کرے اور وہ جانتے ہوئے تاخیر کرے یا انکار کرے، جبکہ اس کے علاوہ کوئی اور اس کی معاونت کرنے ولا اس وقت دستیاب نہ ہو تو یہ جائز نہیں،لہذابلا وجہ کسی کو عملی طور پرمسلمان کرنے میں تاخیر کرنا یا انکار کرنادرست نہیں،بلکہ گناہ کبیرہ ہے،البتہ اگرکسی قسم کی مقامی یا بین الاقوامی مجبوری کے پیش نظرقانونی طورپرمحض تبدیلی مذہب کا سرٹیفکیٹ جاری کرنے کے لیے کسی قسم کی  انتظامی پابندی کی وجہ سے تاخیرکی جائے تو اس طرح کرنے میں کوئی حرج نہیں،بشرطیکہ اس قانون کے غلط اطلاق کی ممکنہ تمام صورتیں قانونی تقاضوں کے مطابق پوری کی جائیں تاکہ  عملی طور پر مسلمان ہونے پر اس کا اطلاق نہ ہوسکے۔</p>",5403,jameya-tur-rasheed,ایمان وعقائد,ایمان و عقائد کے متفرق مسائل
2021-11-08,https://almuftionline.com/2021/11/08/5402/,اسلامی ریاست میں مسلمان کے لیے تبدیلی مذہب کے قانون کی حیثیت,<p>کیا اسلامی ریاست میں مذہبی آزادی کے پیش نظر ایک مسلمان مرد وعورت کو تبدیلی مذہب کی شرعاوقانونا اجازت ہوسکتی ہے؟ اگر نہیں تو بصورت دیگر اسلامی فقہ میں اس کی سزا کیا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اسلام میں ریاست کے قیام کا مقصد اسلام اور مسلمانوں کا دفاع واستحکام اور ترویج وتبلیغ ہے، لہذا کسی اسلامی ملک میں ایسا قانون بنانے کا شرعا کوئی جواز نہیں اور اگر کوئی حاکم ایسا کرنے کی کوشش کرے تو مسلمانوں پر اس کی بھر پور مزاحمت لازم ہے اور ایسا شخص اسلامی ریاست میں حکمرانی کا اہل نہیں رہے گااور جو شخص مسلمان ہونے کے بعد ددوسرا مذہب اختیار کرے اسے مرتد کہا جاتا ہے، جس کی سزا قتل ہے۔</p>",5402,jameya-tur-rasheed,ایمان وعقائد,ایمان و عقائد کے متفرق مسائل
2021-11-08,https://almuftionline.com/2021/11/08/5401/,دنیوی مفادات کی خاطر قبول اسلام میں معاونت کا حکم,<p>کیا مذکورہ بالا تینوں صورتوں میں غیر مسلم کی رضامندی سےاسلام میں داخل ہونے پر اسلام کی دعوت دینے والے یا قبول اسلام کی تقریب منعقد کرنے والے کو سزا دی جاسکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایسے شخص کو ہرگز سزا نہیں دی جاسکتی، بلکہ جو ایسا کرنے کی کوشش کرےشرعا وہ خود مستحق تعزیز ہے،البتہ</p><p> فروع میں ایک فقہی مذہب کو دنیوی مفادات کے لیے چھوڑنا یا اختیار کرنا یقینا قابل تعزیز حکم ہے، اس لیے کہ وہ احکام شرعیہ میں تتبع رخص واتباع شہوات کی دلیل ہے۔( نجم الفتاوی :ج۱،ص۲۲۰، بحوالہ شامیہ)</p>",5401,jameya-tur-rasheed,ایمان وعقائد,ایمان و عقائد کے متفرق مسائل
2021-11-08,https://almuftionline.com/2021/11/08/5400/,دنیوی مفادات کی خاطر قبول اسلام کی شرعی حیثیت,<p>کیا شادی کی خاطر یا معاشی مفادات کی خاطر یا تالیف قلب کے باعث مسلمان ہونے والے کا اسلام شرعا معتبر ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب حالت جبر کا اسلام  شرعا معتبر ہے اور مذکورہ امور کا اکراہ وجبر نہ ہونا بھی مسلم ہے تو ایسی صورت میں ان اغرض کی پیش نظرمسلمان ہونا بلا شبہ شرعا معتبر ہوگا،البتہ اخروی نجات کے لیے تصدیق قلبی اورحصول ثواب کے لیے اخلاص بھی ضروری ہوگا،جس کی تفصیل پہلے سے ایک سؤال کے ضمن میں گزرچکی۔</p>",5400,jameya-tur-rasheed,ایمان وعقائد,ایمان و عقائد کے متفرق مسائل
2021-11-08,https://almuftionline.com/2021/11/08/5399/,تالیف قلب کے لیے معاونت بھی مذہب کی جبری تبدیلی نہیں۔,<p>کیا تالیف قلب کے لیے معاونت کو بھی مذہب کی جبری تبدیلی کہا جائے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>تالیف قلب کے لیے معاونت میں بھی اکراہ وجبر کا مفہوم نہیں پایا جاتا ،لہذا اس بناء پر قبول اسلام کو جبری تبدیل مذہب نہیں کہا جاسکتا، چنانچہ نبی کریم صلی اللہ علیہ وسلم سے بعض کفار کے ساتھ تالیف قلوب کا معاملہ قرآن مجید سے ثابت ہے، اور اس سے مقصد دفع شر کے ساتھ  تکثیر سواد المسلمین بھی  ہوتا تھا، اگرچہ کفار کے حق میں بطور مصرف زکوۃ اس کا منسوخ ہونا مسلم ہے ،لیکن دیگر عطیات سے اس کی مشروعیت باقی ہے،چنانچہ تفسیر مظہری وغیرہ میں ان تمام حضرات کے نام موجود ہیں جن کو کفر کے باوجود تالیف قلب کے لیے مالی معاونت کی جاتی تھی اور وہ مالی معاونت زکوۃ کے بجائے مال غنیمت سے ہوتی تھی۔(درس ترمذی:ج۲،ص۴۹۰)</p>",5399,jameya-tur-rasheed,ایمان وعقائد,ایمان و عقائد کے متفرق مسائل
