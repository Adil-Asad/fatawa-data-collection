issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-11-30,https://almuftionline.com/2021/11/30/6495/,سرکاری ملازم کےوفات کے بعد اہل خانہ کے لیے مراعات کا حکم,"<p>کچھ عرصہ پہلے ایک<span dir=""LTR""> PMS</span>افسر جو کہ اپنے تنظیم کا صدر بھی تھا وفات پاگیا.اس محکمے کے سیکرٹری نے اس افسر کے گھر والوں کوایک سرکاری موٹر کار دیااور افسر کے والد کو کہا کہ کار کا پٹرول وغیرہ کا خرچہ بھی گورنمنٹ کی طرف سے محکمہ ادا کریگا،اب آپ مفتیان کرام رہنمائی فرمائیں کہ یہ موٹر ان کے گھرانے کیلے جائز ہے کہ نہیں؟بڑی مہربانی ہوگی۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگراس موٹر کاراوراس کے پٹرول کی سرکاری خزانہ سے ادائیگی قانون کے مطابق ہواوراس میں بے جاسیاسی مداخلت بھی کار فرمانہ ہوتو اس کا لینا اور استعمال جائز ہے،ورنہ نہیں۔</p>",6495,jameya-tur-rasheed,جائز و ناجائزامور کا بیان,غیبت،جھوٹ اور خیانت کابیان
2021-11-30,https://almuftionline.com/2021/11/30/6494/,ہاوسنگ سوسائٹی میں پلاٹ کی فائل کے کاروبار کا حکم,"<p> کیا ہاوسنگ سوسائٹی میں پلاٹ کی فائل کا کاروبار جائز ہے؟</p><p> وضاحت:سوسائٹی اشتہارشائع کرتی ہے،جس کے زریعہ مختلف<span dir=""LTR""> size </span>کےپلاٹ کی فایلزکی قیمت بتائی جاتی ہے۔ لوگ یہ فائل خرید کر اس<span dir=""LTR""> size </span>کے پلاٹ کے لئے رجسٹر ہو جاتے ہیں، ہر فائل کا ایک مخصوص رجسٹریشن نمبر ہوتا ہے،مگر اس فائل کے بدلے مین کون سا پلاٹ ملے گا،اس وقت پلاٹ کا موقع اورپلاٹ نمبر وغیرہ معلوم نہیں ہوتا،کچھ مہینوں بعد قرعہ اندازی کے ذریعے سے ان فائلوں کے متبادل پلاٹ دئے جاتے ہیں۔ مثلاً پلاٹ نمبر 1 کی قرعہ اندازی کے لئے تمام فائلوں کے رجسٹریشن نمبرلکھ کر ایک ڈبے میں ڈالے جاتے ہیں اور پھر ایک نمبر نکالا جاتا ہے ۔ اس فایل نمبر کو پلاٹ نمبر1 دے دیا جاتا ہے۔ اس طرح سب فائلوں کو نمبر لگتے ہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ہاوسنگ سوسائٹی میں پلاٹ کی فائل کے بیع کے بارے میں درج ذیل تفصیل ہے:</p><p>(۱)اگر پلاٹ کاسائز مقرر ہو،لیکن متعلقہ سیکٹر معلوم ومتعین نہ ہوتو ایسی صورت میں اس طرح فائل کی خرید وفروخت کا معاملہ کسی صورت جائز نہیں۔</p><p>(۲)اگر پلاٹ کا سائز اور جگہ یعنی متعلقہ علاقے کا سیکٹردونوں معلوم و متعین ہوں تو ایسی صورت میں اس کی اصل مالک سے خریداری کا معاملہ درست ہوگا، لیکن پلاٹ کی حدود اربعہ  متعین کئے بغیرایسی  فائل کی آگےنفع کےساتھ خریدوفروخت جائز نہیں ہے، البتہ بوقت ضرورت اصل قیمت(قیمت خرید) پر فائل کا تبادلہ ہوسکتا ہے۔</p><p>(۳) قرعہ اندازی کے بعد پلاٹ متعین ہوجانے کے بعد ایسی فائل کو  نفع کے ساتھ بھی آگے فروخت کیا جاسکتا ہے۔</p>",6494,jameya-tur-rasheed,خرید و فروخت کے احکام,حقوق کی خریدوفروخت کے  مسائل
2021-11-30,https://almuftionline.com/2021/11/30/6493/,سینما پر مشتمل عمارت کی تعمیر میں انویسٹمنٹ کا حکم,"<p>کیا ایسی عمارت کے بنانے میں بطور انوسٹر شریک ہونا جائز ہے،جس میں شاپنگ مال اورسینیما بھی بنے گا،انوسٹر ایسی عمارت کے لئے خریدی گئی زمین میں شراکت دار ہوتے ہیں؟</p><p>عمارت کانقشہ اور  تين يا چار سالہ<span dir=""LTR""> construction plan </span>متعلقہ  اداروں سے<span dir=""LTR""> approve </span>کروانےکے بعد اس کو خریداروں کے لئے<span dir=""LTR""> advertise </span>کیا جاتا ہے ۔ جو رقم خریدار جمع کروا کے اپنےلئے دوکان یا فلیٹ کی<span dir=""LTR""> booking </span>کرواتے ہیں اس رقم سےعمارت  تعمیر کی جاتی ہے،عمارت مكمل ہونے پر انوسٹر کو اس کے حصے کا منافع یا نقصان رقم کی صورت میں دے دیا جاتا ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اس مجموعی عمارت میں انویسٹر کے طور پر شریک ہونے  کا حکم یہ ہے کہ</p><p>(۱)اگراس عمارت میں سینما کی جگہ خاص سینماکے طرزپراس طور بنائی جائےکہ اس میں سینما کے لیے استعمال ہونے والےمخصوص آلات ومشینری کی فراہمی کے ساتھ تیار کیا جائے تو ایسی صورت میں  سینما کے بقدرانویسٹمنٹ جائز نہیں اور اگر شراکت پہلے کرچکا ہے توفی الحال حتی الامکان اس سے براءت اور لا تعلقی کا اظہار اس پر لازم ہے۔</p><p>(۲)اگرآلات وسامان تو فراہم نہ ہو،لیکن اس کو سینما کے لیے استعمال کرنے میں مزید کسی قسم کی تبدیلی کی ضرورت نہ ہوتوایسی صورت میں اس کے لیےاس میں سینما کےبقدر حصہ کے تعمیر میں شرکت مکروہ ہے،البتہ چونکہ اس عمارت یامتعلقہ آلات کا درست استعمال بھی ممکن ہے،اگرچہ غالب استعمال ناجائز ہے،لہذاصورت مسؤولہ میں انویسٹمنٹ کامعاملہ  اصل مسئلہ سےلاعملی یاحقیقت حال سے ناواقفیت کی بناء پرہونے  کی وجہ سےاس کے آگے بیع و آمدن کو حرام تو نہیں کہا جاسکتا،لیکن مجموعی منافع میں سے سینما کے حصہ کے بقدر نفع کا استعمال کراہت سے خالی بھی نہیں،لہذابلا نیت ثواب اس کا صدقہ کرنا پہلی صورت میں لازم اور دوسری صورت میں مبنی بر احتیاط ہوگا۔</p><p>(۳) اگرکوئی متعین عمارت خاص سینما طرز پرنہ ہو،لیکن اس کو سینما کے لیے استعمال کرنے کے لیے اضافی آلات وسامان کے ساتھ واضح تبدیلی کی بھی ضرورت ہوتو ایسی صورت میں بطور انوسٹر شریک کے لیے اپنے سرمایہ کے مکمل منافع کا استعمال جائز ہوگا۔</p><p>واضح رہے کہ ایسی صورت میں انویسٹمنٹ میں اگرچہ کوئی قباحت نہیں،لیکن کسی کو سینما کے لیےعمارت دینا بہر حال( خواہ عمارت کسی بھی صورت میں کیوں نہ ہو) کراہت سے خالی نہیں۔</p>",6493,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-11-30,https://almuftionline.com/2021/11/30/6492/,سینما پر مشتمل  عمارت میں فلیٹ کی خریدوفروخت کا حکم,<p>کیا ایسا فلیٹ/اپارٹمنٹ بیچنا جائز ہے،جو ایسی عمارت میں ہو جس میں نیچے شاپنگ مال اور سینما ہے اور اوپر کی منازل میں فلیٹ،جبکہ اس کو بیچتے وقت سہولیات یہ بھی بتائی جائیں کہ شاپنگ مال اور سینماکی رسائی آسان ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جائز ہے،البتہ بیچتے وقت سینما کے تذکرے سے مارکیٹنگ کرنا ناجائز فعل ہے، اس پر گناہ بھی ہوگا اوراگراس وجہ سے قیمت یا کرایہ میں معمول کےقیمت و کرایہ سے اضافہ بھی ہو تو وہ اضافہ   کراہت سے خالی نہیں۔</p>",6492,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-11-30,https://almuftionline.com/2021/11/30/6491/,پراپرٹی کی خرید و فروخت سے متعلق چند سؤالات,<p>کیا ایسے شاپنگ مال میں دوکان خریدنا اور کاروبار کرنا جائز ہے،جس میں سینما ہو؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جائز ہے، البتہ اگر سینما شاپنگ مال  کےمالک کا ہواورشاپنگ مال میں اس سینما کے ہونے کی وجہ سے دوکان کی قیمت یا کرایہ میں معمول کی قیمت و کرایہ سے اضافہ بھی ہو  تو معصیت میں ایک درجہ تعاون  ہونےکی وجہ سے  کراہت سے خالی نہیں۔</p>",6491,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-11-30,https://almuftionline.com/2021/11/30/6344/,قرض پر مشروط اضافہ لینے دینے کا حکم,<p>میرا بیٹریوں کے کباڑ کا کاروبار ہے۔ ہم لوگوں سے بیٹریاں خریدتے ہیں، پھر آگے یا بیوپاری کو فروخت کرتے ہیں یا بلا واسطہ کمپنی کو فروخت کرتے ہیں۔ دونوں صورتوں میں وہ اکثر اس وقت رقم نہیں دیتے، آگے کی تاریخیں دیتے ہیں، جس کی وجہ سے ہم انہیں کہتے ہیں کہ آپ ہماری رقم (کمپنی کے مقررہ کردہ) فلاں ڈیلر کے اکاؤنٹ میں ڈال دیں۔ اس صورت کو ایڈجسٹمنٹ کہتے ہیں۔ پھر ہماری مرضی ہے کہ ہم اس ڈیلر سے اس رقم کے بدلے نئی بیٹریاں لیں یا رقم وصول کریں۔ یہ ایک بات ہوئی۔  </p><p>دوسری طرف کمپنی اپنے ڈیلروں کو ایک ٹارگٹ دیتی ہے، مثلا جو ڈیلر مہینے میں 50 لاکھ کی بیٹریاں کمپنی سے لے گا اور رقم کی ادائیگی کرے گا تو کمپنی اسے 5 سے 7 پرسنٹ انعام دے گی۔ ڈیلر کمپنی سے بیٹریاں لیتا ہے اور اسے رقم دیتا ہے۔ اب بسا اوقات ڈیلر کو ٹارگٹ پورا کرنے کے واسطے رقم درکار ہوتی ہے، وہ ہمیں کہتا ہے کہ آپ اپنی رقم کی ایڈجسٹمنٹ میرے اکاؤنٹ میں کرادیں، آپ کی رقم میرے اکاؤنٹ میں آجائے گی، میں پھر آپ کو آپ کی رقم بھی واپس کروں گا اور ٹارگٹ پورا ہونے پر کمپنی کی طرف سے ملنے والے انعام میں سے 2 سے 3 پرسنٹ حصہ بھی دوں گا۔</p><p> اس طرح ہم اس کے اکاؤنٹ میں ایڈجسٹمنٹ کرالیتے ہیں، جس کی وجہ سے اس کے پاس ہماری رقم آجاتی ہے اور اس کے لیے کمپنی سے نئی بیٹریاں خریدنا یا پہلے سے خریدی ہوئی بیٹریوں کی قیمت ادا کرنا آسان ہوجاتا ہے۔ پھر وہ ہمیں ہماری اصل رقم اور اضافہ یا نقد کی شکل میں دیتا ہے یا ہم اس سے اس کے بدلے میں نئی بیٹریاں لیتے ہیں۔</p><p>سوال یہ ہے کہ کیا ڈیلر کو کمپنی کی طرف سے ملنے والے انعام میں سے 2 سے 3 پرسنٹ تک حصہ لینا ہمارے لیے جائز ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں بیوپاری یا کمپنی آپ کی جو رقم ڈیلر کے اکاؤنٹ میں ڈالتی ہے، وہ آپ کا ڈیلر کے ذمے قرض بن جاتا ہے۔ پھر ڈیلر اس قرض پر آپ کو کمپنی کی طرف سے ملنے والی انعامی رقم کا ایک مخصوص حصہ مشروط اضافہ کے طور پر دیتا ہے۔ اور قرض پر مشروط اضافہ سود ہے، جس کا لینا دینا دونوں سخت حرام اور ناجائز ہے۔ لہٰذا ڈیلر کا آپ کو قرض پر یہ اضافہ(نقد رقم کی شکل میں ہو یا نئی بیٹریوں کی شکل میں)  دینا اور آپ کا وصول کرنا جائز نہیں، اس سے بچنا لازم اور ضروری ہے۔</p>",6344,jameya-tur-rasheed,خرید و فروخت کے احکام,قرض اور دین سے متعلق مسائل
2021-11-30,https://almuftionline.com/2021/11/30/6327/,اجتماعی قرآن خوانی اور برسی کا حکم,<p>کیا فرماتے ہیں علماء کرام اس مسئلہ کے بارے میں کہ کسی گاوں میں قرآن خانی  کا رواج ہو ، اور بہت سے لوگوں کو جمع کر کے قرآن خانی کرواتے ہیں،اوربعض لوگوں کا یہ نظریہ ہوتا ہے کہ سال میں ایک مرتبہ وہ ضرور دعوت کا اہتمام کرتےہیں، ختم اور قرآن خانی ضرور کراتے ہیں۔</p><p>برائے کرم مکمل راہنمائی فرمائیں۔</p><p>تنقیح:دعوت کا اہتمام  اور قرآن خانی اپنے مردوں   کے ایصال ثواب کے لیے ہوتا ہے،اور سال میں  ایک دفعہ دعوت  وقرآن خانی کا اہتمام بطور برکت کے کراتے ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>میت کے لیے ایصال ثواب  تومستحب ہے۔اس کے لیے میت کے گھر جانا لازمی نہیں، اپنے گھر پر بھی کر سکتے ہیں،نہ اس کے لیے کسی وقت کی قید ہے۔ بلکہ ہر وقت ایصال ثواب کیا جا سکتاہے۔اس طرح کااجتماع منعقد کرنابدعت ہے جوکہ واجب الترک ہے۔لیکن  برکت کےلیے دعوت طعام اور قرآن خوانی جائز ہے۔</p>",6327,jameya-tur-rasheed,جنازے کےمسائل,ایصال ثواب کے احکام
2021-11-29,https://almuftionline.com/2021/11/29/10982/,کلی ملیزئی میں نماز جمعہ (قریہ کبیرہ اور مصر کی تحدید),"<p>سوال <span dir=""LTR"">:</span> بصد آداب وتکریمات رقعہ دربابت جمعہ وعیدین کلی ملیزئی پیش خدمت ہے۔</p><p>آج سے تقریبا چار پانچ سال قبل گاؤں کےمقامی علمائے کرام نے جمعہ وعیدین کے بارے میں اجلاس بلایا جس میں جمعہ کے شروع کرنے کےبارے میں مندرجہ ذیل حکمت عملی طے کی گئی :</p><p>پہلا مرحلہ:</p><p>استفتاء بنا کر مختلف دارالافتاء کو بھیجا گیا ،صورت مسئولہ کے پیش نظر تمام دارالافتاء سے کلی ملیزئی میں وجوب کا فتوی آیا ،جن میں سرفہرست جامعة الرشید،جامعہ دارالعلوم  کراچی، جامعة العلوم الاسلامیہ علامہ بنوری ٹاؤن کراچی، جامعہ اکوڑہ خٹک ،جامعہ صدیقیہ مولانا منظور احمد مینگل صاحب،اشرف المدارس کراچی وغیرہ  تقریبا18 فتاوی آئے۔</p><p>دوسرا مرحلہ:</p><p>کوئٹہ ،پشین اور کلی ملیزئی  کے قرب وجوارمیں آباد بڑے بڑے گاؤں جیسے کربلا ،علیزئی وغیرہ کے دارالافتاء،مفتیان کرام اور شیوخ عظام سےرابطہ کیا گیا،جن میں سرفہرست کوئٹہ کے دارالافتاء کے رئیس مفتی روزی خان صاحب ،پیر طریقت مفتی سیف الرحمن صاحب فاضل دارالعلوم دیوبند وغیرہ اور پشین شہر کے روح رواں شیخ الحدیث والتفسیر حضرت مولانا عطاء اللہ صاحب،شیخ الحدیث مولانا موسی گل صاحب،قاضی پشین مولاناہمایوں صاحب وغیرہ ان تمام حضرات اور دارالافتاء نے کلی ملیزئی میں نماز جمعہ وعیدین کے بارے میں وجوب کے فتاوی دیے ہیں۔</p><p>تیسرا مرحلہ:</p><p>گاؤں کے اکثر مشران سے ان کے گھر جاجا کر دستخط لیے گئے اور پشین شہر کے ڈی سی سے اجازت نامہ حاصل کیا گیا۔</p><p>چوتھا مرحلہ:</p><p>گاؤں کے 17آئمہ مساجد کا اجلاس بلایا ،اجلاس میں اس بات پر اتفاق کیا گیا کہ نیا استفتاءتیار کرکے بھیجا جائے اور حق کے سامنے رکاوٹ نہ ڈالنے پر انہوں نے دستخط  بھی کیے، یہاں تک تو تمام مراحل بڑی خوش اسلوبی کے ساتھ طے پائے۔اچانک ہماری ہی بدقسمتی سے ہمارے ساتھی جو جمعہ کے داعی تھے،اس 5سالہ مہم میں ہمارے ساتھ تھے،جامعة الرشید کے شعبہ حفظ وناظرہ کے استاد قاری رفیع اللہ صاحب نے اختلاف کیا ،گاؤں کے ایک ایک مولوی اورامام کو فون کرکے بدظن کیا ۔جامعة الرشید کے اس پاک نام کو اتنی بے دردی کے ساتھ استعمال کیا جس سے گاؤں میں انتہائی  نفرت، عداوت اور انتشار پیدا ہوا۔</p><p>پانچواں مرحلہ<span dir=""LTR"">:</span></p><p>باالآخر ہم نے  افغانستان کے مہاجر علماء  کا بنایا ہوا استفتاء  کوئٹہ شہر کے مشہور دارالافتاء  ربانیہ  مفتی روزی خان صاحب کو بھیجا ،انہوں نے اپنے نائب مفتی ،مفتی محمد کاکازئی صاحب کو سروے کےلیے بھیجا،چند روز   بعد انہی کے بنائےہوئے استفتاء کا جواب آیا کہ ملیزئی میں جمعہ وعیدین واجب ہیں،اور یہ سوال ہم نے دارالعلوم کراچی اور جامعہ بنوری ٹاؤن بھیجا،ان کی طرف سے بھی جواب وجوب کا آیا ہے ، یہ ساتھ میں لف ہیں۔لیکن اس سوال کاجواب جامعة الرشید کی طرف سے عدم جواز کا آیا۔ہم تو ششدر رہ گئے کہ دس ہزار سے اوپر کی آبادی  اور 50 سے زائد دکانیں ہوں آیا اس میں بھی عدم جواز آسکتا ہے؟ بدقسمتی سے مفتی محمد بن مفتی عبد الرحیم  صاحب مدظلہ العالی کو ملیزئی  کی تفصیلات دینے والا قاری رفیع اللہ صاحب تھے،جن کا جمع کیا ہوا سوال بھی آپ ملاحظہ فرمائیں،حوالہ نمبر42/13011اور ہمارا سوال نمبر42/13010ہے،سوال جواب کے نمبروں میں بھی فرق آرہا ہے ،قاری صاحب موصوف نے اہل بدع کے ساتھ مل کر گاؤں کے آئمہ اور شیوخ کو ڈرانے دھمکانے میں کوئی کسر نہ چھوڑی ،اتفاق کا شیرازہ بکھیر دیا ۔</p><p>الغرض ہم نے یوم بدر بروزجمعہ رمضان المبارک کو 800 سال بعد کلی ملیزئی میں جمعہ وعیدین کا اہتمام کیا ،الحمد للہ ان چھ جمعوں میں اب تک نہ بحث ومباحثہ نہ جنگ وجھگڑا کی نوبت آئی ۔سوائے تقسیم کے ۔ اور ان شاء اللہ ہم تقسیم کو ختم کرنے کے مسلسل درپے ہیں۔</p><p>آپ حضرات سے اتنی گذارش کی جاتی ہے کہ آپ کی طرف سے عدم جواز کے آئے ہوئے فتوی  پر نظر ثانی کی جائے،آپ کے اخلاص اور صداقت پر ہمیں کوئی اعتراض نہیں،اس کارخیر میں ہمارے ساتھ تعاون فرمائیں تاکہ یہ تقسیم یکسر ختم ہوجائے۔ اور قیامت تک آپ بھی اس صدقہ جاریہ میں شریک ہوجائیں۔</p><p>1۔اختلاف کرنے والوں میں اکثر اہل بدع،رسم ورواج کے داعی اور افغانی ملا ہیں۔</p><p>2۔آپ کےلاحقہ اور سابقہ فتوی میں تطبیق دی جائے ،جواز کا سابقہ فتوی سید نویداللہ نے لکھا ہے۔</p><p>3۔جدید فتوی( جواز کی صورت) میں قدیم فتوی( عدم جوازوالے) کی مناسب طریقے سے تردید کی جائے یا غلط بیانی کی نشاندہی کی جائے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سب سے پہلے تو یہ بات ذہن نشین رہے کہ مفتی  عالم الغیب نہیں ہو تا ،اس کے سامنے  سوال میں  جو  صورت بیان کی گئی  ہوتی ہےیا مستفتی براہ راست جو صورتحال بیان کررہاہوتا ہے ، اس کے مطابق  وہ جواب  دیتاہے ،سوالنامہ میں درست صورت بیان کرنے  کی  تمام تر ذمہ داری   سائل پر ہے ،لہذا اگر سوال حقیقت کے مطابق  نہ ہو تو  جواب خود بخود کا لعدم شمار ہوتا ہے۔</p><p>جمعہ کے جواز کے حوالے سے پہلا فتوی جو یہاں سے جاری ہوا وہ سوال میں موجودصورت کی بنیاد پر تھا،جبکہ بعدمیں جاری ہونے والے فتوی میں، سوال کی نوعیت کی تبدیلی،نیز مستفتی کی زبانی وضاحت کی بناء پر جواب میں بھی تبدیلی آئی ہے،مثلا دونوں سوالوں میں مندرجہ ذیل تضادات تھے:</p><p>1۔ پہلے والے استفتاء میں دکانوں کی  تعداد ذکر ہے،اتصال اور عدم اتصال کی وضاحت نہیں ہے،دوسرے استفتاء میں عدم اتصال کی تصریح ہے۔</p><p>2۔پہلے استفتاء میں دستیاب اشیاء کی ایک لمبی فہر ست ذکر کی گئی ہے،جبکہ دوسرےمیں  اس کی وضاحت ہے   کہ ضروریات کی چیزیں محدود ملتی ہیں۔</p><p>3۔ مساجد کی تعداد پہلے استفتاء میں 17 جبکہ دوسرے میں 15 ذکر ہے۔</p><p>4۔ پہلے استفتاء میں یہ ذکر ہے :"" گاؤں میں  ایک  سرکاری ہسپتال  ہے جس میں ڈاکٹر ،دائی ،دوا اور بنیادی علاج  موجود ہوتا ہے ،اور 3کلینک،ڈسپنسر،ڈاکٹر اور حکیم  ہیں۔""</p><p>دوسرے میں  ہے:""گاؤں میں ایک سرکاری ہسپتال ہے،لیکن برائے نام،جس میں علاج ومعالجہ کا خاص بندوبست نہیں،البتہ اس میں ڈسپنسر اور ڈاکٹر موجود ہوتاہے""</p><p>5۔پہلے استفتاء میں موجود ہے  کہ ملیزئی روڈ پر تھانہ اور حفاظت کے لیے باقاعدہ ایک الرٹ چوکی ہے،تھانہ پوری</p><p>طرح فعال نہیں، دوسرے استفتاء میں تھانے کاذکر ہی نہیں ہے۔</p><p>6۔ پہلے استفتاء میں یہ مذکور ہے کہ ہروقت کرایے کےلیے (چھوٹی ،بڑی گاڑیاں ) دستیاب ہیں،دوسرے استفتاء میں اس کا  تذکرہ نہیں۔</p><p>7۔پہلے استفتاء میں بعض چیزوں کا اثبات ہے،مثلا : گوشت، مستری،تھانہ وغیرہ، دوسرے استفتاء میں ان کی نفی ہے،اسی طرح دوسرے  استفتاء میں بہت سی ایسی اشیاء کی وضاحت کے ساتھ نفی کی گئی ہے جن کا پہلے استفتا ء میں تذکرہ ہی موجود نہیں تھا۔</p><p>اب پرانے استفتاء میں موجودسوال اوراس جناب فاروق حلیم صاحب کی جانب سے اس نئی وضاحت کے بعدہماری رائے یہ ہے کہ کلی ملیزئی قریہ کبیرہ ہے اس جگہ کی ذکر کردہ تفصیل کے مطابق یہاں ضرورت کی تقریبا ساری چیزیںمل جاتی ہیں۔لہذا اس میں جمعہ وعیدین کی نماز درست ہے۔</p><p>قریہ کبیرہ حکم کے اعتبارسے مصر کے ساتھ ملحق ہے،فقہاء کرام سے مصر کی مختلف تعریفات منقول ہیں، ملاحظہ ہوں:۔</p><p>امام ابو حنیفہ رحمہ اللہ سے ایک تعریف یہ نقل کی گئی ہے:</p><p>""هو بلدة كبيرة فيها سكك وأسواق ولها رساتيق، ويرجع الناس إليه فيما وقعت لهم من الحوادث.""</p><p>ترجمہ :وہ بڑا شہر جس میں گلیاں اور بازار ہوں،اُس کےماتحت کئی دیہات ہوں اور لوگ اپنے پیش آمدہ حوادث میں اس کی طرف رجوع کرتے ہوں۔</p><p>امام ابو یوسف رحمہ اللہ فرماتے ہیں :</p><p> ""كل موضع فيه أمير وقاض ينفذ الأحكام ويقيم الحدود فهو مصر۔""</p><p>ترجمہ :وہ جگہ جہاں امیر و قاضی مقرر ہو جو لوگوں پر احکام کو نافذ کرتا ہو ،اور حدود کو قائم کرتا ہو تو وہ مصر ہے۔</p><p>امام ابو یوسف رحمہ اللہ سے نوادر ابن شجاع میں یہ منقول ہے :</p><p>""إذا كان في القرية عشرة آلاف فهو مصر.""</p><p>ترجمہ :جس بستی میں دس ہزار افراد ہوں تو وہ مصر ہے۔</p><p>امام محمد رحمہ اللہ فرماتے ہیں :</p><p>""كل موضع مصره الإمام فهو مصر حتى إنه لو بعث إلى قرية نائبا إلى إقامة الحدود والقصاص يصير مصرا.""</p><p>ترجمہ :ہر وہ جگہ جس کو اِمام مصر بنادے وہ مصر ہے، یہاں تک کہ اگر کسی بستی میں اِمام حدود و قصاص کے قائم کرنے کیلئے اپنا نائب بھیجے تو وہ مصر ہے۔</p><p>بعض فقہاء ِ احناف فرماتے ہیں:</p><p>"" المصر ما يعيش فيه كل صانع بصناعته ولا يحتاج إلى التحول إلى صنعة أخرى.""</p><p>ترجمہ :وہ جگہ جہاں ہر کاریگر اپنی صنعت و حرفت کے ساتھ زندگی گزارتا ہو اور کسی دوسری صنعت کا محتاج نہ ہو ۔</p><p>مستصفی میں یہ منقول ہے :</p><p> ""إذا وجدت فيه حوائج الدين وهو القاضي والمفتي والسلطان فهو مصر جامع ۔""</p><p>ترجمہ :جب تمہیں کسی جگہ دین کی تمام حوائج و ضروریات یعنی قاضی ،مفتی ،سلطان، مل جائیں تو وہ مصر ہے۔</p><p>مصر کی راجح تعریف <span dir=""LTR"">:</span></p><p>"" بَلْدَةٌ كَبِيرَةٌ فِيهَا سِكَكٌ وَأَسْوَاقٌ وَلَهَا رَسَاتِيقُ وَفِيهَا وَالٍ يَقْدِرُ عَلَى إنْصَافِ الْمَظْلُومِ مِنْ الظَّالِمِ بِحِشْمَتِهِ وَعِلْمِهِ أَوْ عِلْمِ غَيْرِهِ يَرْجِعُ النَّاسُ إلَيْهِ فِيمَا يَقَعُ مِنْ الْحَوَادِثِ۔"" (شامیہ :2/137)</p><p>ترجمہ :وہ بڑا شہر جس میں کئی گلیاں اور بازار ہوں اور اس کے ماتحت دیہات ہوں اور وہاں کوئی حاکم ہو جو اپنی جاہ و حشمت سے اور اپنے یا کسی اور کے علم کے ذریعہ ظالم سے مظلوم کا اِنصاف لینے پر قادر ہو اور لوگ اپنے پیش آمدہ حوادث میں اُس کی طرف رجوع کرتے ہوں۔</p><p>اس راجح تعریف کی بناء پراس سے پہلے دارالافتاء جامعة الرشید سے جاری ہونے والے جوابات میں اس بات کو مدنظر رکھاجاتاتھا کہ مصر کی تعریف میں بازار کی عرفی تعریف یہ ہے کہ دورویہ  آپس میں متصل دوکانیں ہوں،چنانچہ جہاں ایسی صورت نہیں ہوتی تھی وہاں کے بارے میں جمعہ کے عدم وجوب کا جواب دیاجاتا تھا۔</p><p>احسن الفتاوی(4/177) کا ایک جواب ملاحظہ فرمائیں۔:</p><p>"" مصر کی اصل تعریف یعنی حد تام یہ ہے کہ اس کو عرف عام میں مصر شمارکیاجاتاہو،کمانقلہ المحرر عن الامام الثوری رحمہ اللہ ،اور عرف عام میں مصریت کےلیے لازم ہے کہ گلی کوچے ہوں،بازار میں دورویہ  آپس میں متصل دوکانیں ہوں،عمارتیں پختہ ہوں اور ضرورت کی اکثر اشیاء مل سکتی ہوں،حضرت امام اعظم رحمہ اللہ تعالی سے منقول تعریف سے بھی اصل مقصود یہی ہے ،اس تعریف میں مذکور دوسرے امور اور دوسری تعریفیں مصر کی حد تام نہیں ،بلکہ رسوم ہیں جو ہر زمان ومکان میں  بدلتی رہتی ہیں،درایة بھی ظاہر اور مسلم ہے کہ جن الفاظ کے شریعت نے خود کوئی مخصوص معنی متعین نہیں کئے وہ اصل لغت اور عرف عام پر ہی محمول ہوتے ہیں،رسول اللہ صلی اللہ علیہ وسلم نے عرف عام سے الگ مصر کے کوئی خاص معنی متعین نہیں فرمائے،اس لیے یہ لفظ عرف عام پر ہی رہے گا،حضرات فقہاء رحمہم اللہ تعالی نے اپنے اپنے زمانہ میں مصر کی علامات کے مطابق مختلف تعریفیں بیان فرمائی ہیں،اس لیے نہ ان تعریفوں میں کوئی تضاد ہے اور نہ ہی ان کے وجود وعدم پر مصریت کا مدار۔""</p><p>تاہم غورو خوص کے بعد قریہ کبیرہ میں بازار کے بارے میں یہ دوصورتیں طے ہوئیں:</p><p>1۔جہا ں متصل دورویہ دکانیں ہوں۔</p><p>2۔جہاں اتنی دکانیں ہوں( اگرچہ متفرق ہوں) جن سے مقامی افراد کی اکثر ضروریات زندگی سے متعلق اشیاء مل جاتی ہوں۔</p><p>ضروریات زندگی میں تین چیزیں اہم ہیں:</p><p>1۔کھانے، پینے اور پہننے کی اشیاء موجود ہوں۔</p><p>2۔دینی وعصری تعلیم کے مراکزہوں۔کم از کم میٹرک تک تعلیم ہوتی ہو۔</p><p>3۔صحت کے مراکز۔جہاں بنیادی علاج معالجہ کی سہولت موجود ہو۔</p><p>یہ اس بناء پر کہ قریہ کبیرہ بہرحال اپنی ہیئت کے اعتبارسے مصر سے چھوٹا ہوتا ہے ،لہذا اس میں وہ تمام چیزیں بطور شرط ملحوظ رکھنا مشکل ہےجو مصر کی خاصیت یا اس کے لیے ضروری ہوا کرتی ہیں۔</p><p>حضرات اکابر رحمہم اللہ تعالی کے فتاوی میں قریہ کبیرہ کے بارے میں پوچھے گئے سوالات کے جوابات پرغور کرنے سے معلوم ہوا کہ ایسی جگہ جہاں معتددبہ آبادی اور دکانیں ہوں اور مقامی لوگوں کی اکثر اشیاء ضرورت پوری ہورہی ہوں وہ بھی قریہ کبیرہ ہے،اور وہاں جمعہ کی نماز پڑھنا جائز ہے۔چنانچہ چندفتاوی ملاحظہ ہوں۔</p><p>فتاوی دارالعلوم دیوبند(5/78):</p><p>""شہر اور قصبہ اور بڑے قریہ میں جس میں دو چار ہزار آدمی آباد ہوں اور ضروری اشیاء کی دوکانیں ہوں وہاں جمعہ واجب ہے اور اداء ہوتا ہے۔""</p><p>فتاوی محمودیہ(8/145):</p><p>""بڑا گاؤں وہ ہے جس میں گلی کوچے ہوں،بازار ہو،روزمرہ کی ضروریات ملتی ہوں ،تین چار ہزار آبادی ہو۔""</p><p>دوسری جگہ (8/66) میں تحریر فرماتے ہیں:</p><p>""جمعہ فی القری اور قریہ کی تعریف""</p><p>سوال:جمعہ فی القری جائز ہے یانہیں؟ قریہ اور شہر کی تعریف مفصل تحریر فرمائیں۔</p><p>جواب:قریہ صغیرہ میں جمعہ جائز نہیں ،قریہ کبیرہ میں جائز ہے ۔قریہ اور شہر کی تعریف میں عرف کے اعتبار سے تغیر ہوتا رہتا ہے،اس لیے کہ ماہیت کی تعریف تو مقصود نہیں ہے،آثار وعلامات کے اعتبار سے تعریف کی جاتی ہے،جس سے دونوں میں فی الجملہ امتیاز قائم ہوجائے ،آثار وعلامات کا تغیر یہی ہے ،مثلا جس جگہ جمعہ کی اجازت ہو اس کے متعلق اس طرح علامات بتائی جائیں کہ وہاں گلی کوچے ہوں ،ضروری پیشہ ور رہتے ہوں،ڈاکخانہ ہو،شفاخانہ ہو یا حکیم یا ڈاکٹر ہو،نزاعات کا فیصلہ کرنے لیے سرکاری حاکم یا پنچایت ہو،بازار ہو،روزمرہ کی ضروریات ہمیشہ ملتی ہوں۔ایسانہ ہوکہ  ہفتہ میں ایک دن بازار لگا ،باہر سے دوکاندار سامان لائے ،ان سے ضروریات خرید لی گئیں ،وہ چلے گئے ،بازار ختم ہوگیا ،پھر ضروریات خریدنے کےلیے دوسرے بازار کا انتظار کرنا پڑے ،کم وبیش ڈھائی ہزار کی آبادی ہو۔یہ تعریف حقیقی نہیں،جس سے ادراک بالکنہ حاصل ہو۔</p><p>فتاوی عثمانی(1/513):</p><p>سوال:  ہمارے گاؤں میں ڈاکخانہ اور یونین کونسل کا دفتر موجود ہے اور ہمارا علاقہ ملیر سٹی سے چودہ میل دور ہے،</p><p>سرکاری اعداد مردم شماری چار ہزار ہے، روز مرہ کی زندگی کے سازو سامان بھی مل رہے ہیں الخ۔ کیا جمعہ ایسی جگہ جائز ہے؟</p><p>جواب:  سوال میں بستی کے جو حالات بیان کئے گئے ہیں ان کے پیش نظر اس بستی میں نماز جمہ درست ہے ، فقط۔</p><p>فتاوی فریدیہ(3/165):</p><p>""چار ہزار افراد پر مشتمل آبادی جہاں سولہ دکانیں ہوں ،میں جمعہ کا حکم""</p><p>سوال: کیا فرماتے ہیں علماء دین اس مسئلہ کے بارے میں کہ کربلا ضلع پشین میں چار ہزار لوگ رہتے ہیں، ہر قسم</p><p>سہولیات، سکول، ہسپتال، ڈاکخانہ اور تقریباً سولہ دکانیں بھی ہیں کیا اس مقام میں جمعہ درست ہے؟</p><p>بینواتوجرواالمستفتی: عبد الرحمن کربلا ضلع پشین…۱۹۸۴ء/۸/۲۵</p><p>الجواب: یہ مقام قریہ کبیرہ ہے اس میں نماز جمعہ قائم کرنا جائزہے۔</p><p> کما فی ردالمحتار ص۷۴۸ جلد۱ عن القہستانی ، وعبارۃ القہستانی وتقع فرضا فی القصبات والقریٰ الکبیرۃ التی فیہا أسواق انتہیٰ۔</p><p>قلت: والمراد من الأسواق الحوانیت التی تکفی لحوائج ھذا المقام ورساتیقھا، لا الأسواق المعروفۃ فی ھذا الزمان فانھا لم تکن فی الحرمین الشریفین أیضا فی تلک الأعصار۔ وھوالموفق۔ وفی المنہاج : قلت: الحوانیت المتعددۃ التی تکفی لحوائج أھل ھذہ البلدۃ وأھل الرساتیق المتعلقۃ بہا تقوم مقامالأسواق فی أصل الغرض۔ (منہاج السنن شرح جامع السنن: ص۴۷ جلد۳ باب ماجاء منکم یؤتی الی الجمعۃ)""۔</p><p>امداد الفتاوی( 1/452):</p><p>""ہماری نظر اس پر ہے کہ اس ملک کے عرف اور عقلاء اور حکام کی اصطلاح یہ  ہے کہ چار ہزار لوگوں کی آبادی کو قصبہ شمار کرتے ہیں،اور فقہاء کے اس قول پر بھی نظر ہے کہ شہر وہ ہے جس میں بازار ہوں ،اس قریہ کبیرہ(قصبہ) کی تعریف کے مطابق میرافتوی دینے کا معمول یہ ہے کہ ایسا مقام  جمعہ کے قائم ہونے کی صلاحیت رکھتا ہے ،پس ہر وہ جگہ کہ جس میں یہ دوشرطیں پائی جائیں،جمعہ قائم کرنا جائز ہے  اور اس سے زیادہ ہمیں تحقیق نہیں۔""</p><p>امداد الفتاوی( 1/452):</p><p>""اور کبیرہ وصغیرہ میں مابہ الفرق  اگر آبادی کی مقدار لی جاوے تو اس کا مدار عرف پر ہوگا اور عرف کے تتبع سے</p><p>معلوم ہوا کہ حکام وقت جو کہ حکمائے تمدن بھی ہیں ،چاہر ہزار کی آبادی کو قصبہ میں شمار کرتے ہیں،اور چار ہزار کے</p><p>قریب بوجہ معتبر نہ ہونے کسر کے ،حکم میں چار ہزار کے ہے۔""</p><p>""اور بلدہ ایک امر عرفی ہے ،خود امام صاحب کا قاعدہ ہے کہ جس میں تحدید شرعی نہ ہو رائے مبتلی بہ پر اس کا مدار ہوتاہے،اور جس طرح آب کثیر میں دہ دردہ انتظام کے لیے مقرر کیا گیا ،اس طرح یہاں انتظام کےلیے حکمائے تمدن یعنی حکام وقت کی عرف واصطلاح  کا اعتبار ہوگااور وہ چار ہزار آدمی کی آبادی کو قصبہ کہتے ہیں اور قصبہ بتصریح فقہاء حکم مصر میں ہے،اور یہ تعریف ھومالایسع الخ حدتام نہیں ،رسم ناقص ہے ،اس وقت یہ حالت امصار کی تھی۔""</p><p>دوسری بات یہ ہے کہ یہاں اب مجاز آفیسر سے جمعہ پڑھنے کی اجازت حاصل کی گئی ہے،اس لیے جمعہ پڑھنا جائز ہے ،کیونکہ ایسی جگہ جس کا قریہ کبیرہ ہونا مختلف فیہ ہو یعنی بعض کے نزدیک وہ قریہ کبیرہ ہو اور بعض کے نزدیک وہ قریہ صغیرہ ، اگرامام جمعہ کا حکم دیدے تو ماننا لازم ہوگا،کیونکہ مختلف فیہ مسئلہ میں قضاء قاضی رافع للخلاف ہوتاہے ، اس لیے مجاز آفیسر سے اجازت لینے کے بعد یہاں جمعہ جائز ہے۔</p><p>بعض حضرات کے نزدیک امام المسلمین کی عدم موجودگی میں جمعہ کی نماز پڑھنا جائز نہیں،تو یہ بات واضح ہونی چاہیے کہ جمعہ کی اقامت کے لیےامام المسلمین یا اس کے نائب یا اس کی طرف سے جمعہ قائم کرنے کے لیے مامور شخص کی شرط کی اصل وجہامامت کبری کی تعظیمکی برقراری اور مسلمانوں کو امامت جمعہ کے مسئلہ پر نزاع و اختلاف سے بچانا ہے،موجودہ زمانہمیںامت مسلمہ ایک عرصے سےاسلا می خلافت کی نعمت سےمحروم ہے،ان حالات میں جمعہ کے لیے سلطان وغیرہ کی شرط عائد کرنا عملا جمعہسے مسلمانوںکو محروم کردینے کے مترادف ہوگا۔اس لیے اب ہمارے علم کی حد تک تمام اہل افتاء اس شرط کے حوالے سے مسلمانوں کےمنتخب کردہ امام کو ہی کافی سمجھتے ہیں اور امام ِوقت یعنی حکمران کی شرط نہیں لگاتے ہیں۔</p><p>متقدمین کے ہاں بھی اس کی نظیر ملتی ہے کہ بعض خصوصی حالات میں فقہاء نے امام یا اس کے نائب کی شرط کو ضروری نہیں سمجھا ہے ،والی شہر فوت ہوجائے اور امام سے اجازت کا حصول دشوار ہو اس درمیان جمعہ آجاے، تو لوگ بطور خود نماز جمعہ ادا کرلیں گے ،بلکہ عالمگیری میں ظہیریہ سے نقل کیا گیا ہےکہ امام کی طرف سے اگر جمعہ سے روکا جائےاور لوگ ایک شخص پر متفق ہو کر نماز جمعہ ادا کرلیں ،تو اس کی بھی گنجائش ہے۔</p>",10982,jameya-tur-rasheed,نماز کا بیان,جمعہ و عیدین کے مسائل
2021-11-29,https://almuftionline.com/2021/11/29/6756/,شوہر،دوبیٹوں اور تین بیٹیوں میں میراث کی تقسیم,<p>ورثہ میں مرحومہ کے شوہر،دو بیٹے اور تین بیٹیاں شامل ہیں،مرحومہ کی وفات کے وقت ان کے والدین میں سے کوئی بھی حیات نہیں تھا،اب ان میں سے کس کا کتنا حصہ ہوگا؟راہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مرحومہ کے ترکہ میں سے ٪25 ان کے شوہر کو،٪428ء21 ان کے ہر بیٹے کو،جبکہ ٪714ء10 ان کی ہر بیٹی کو ملے گا۔</p>",6756,jameya-tur-rasheed,میراث کے مسائل,میراث کے متفرق مسائل
2021-11-29,https://almuftionline.com/2021/11/29/6755/,کیا ورثہ کے ذمے ترکہ میں سے نمازوں کا فدیہ ادا کرنا لازم ہے؟,<p>جب وراثت کے معاملات پر بات ہورہی تھی تو یہ بھی طے پایا تھا کہ مرحومہ کے ذمے جو نمازیں تھی ان کا کفارہ بھی اسی فنڈ سے ادا کیا جائے گا،لیکن اب تاخیری حربے اپنا کر اس معاملے کو بھی پس پشت ڈال دیا گیا ہے،کیا اس پر تمام ورثہ کی پکڑ ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر مرحومہ نے اپنی قضاء نمازوں کا فدیہ ادا کرنے کی وصیت نہیں کی تو پھر ورثہ کے ذمے ان کی نمازوں کا فدیہ ادا کرنا لازم نہیں،البتہ اگر وہ باہمی رضامندی سے ازخود دینا چاہیں تو دے سکتے ہیں۔</p><p>اوراگر مرحومہ نے اپنی قضاء نمازوں کے فدیہ ادا کرنے کی وصیت کی تھی تو پھر تہائی ترکہ تک ان کی وصیت پر عمل کرنا لازم ہے،اگر نمازوں کے فدیہ کی مقدار تہائی ترکہ سے زیادہ بنتی ہو تو ورثہ کے ذمے تہائی سے زیادہ کی ادائیگی لازم نہیں۔</p>",6755,jameya-tur-rasheed,میراث کے مسائل,میراث کے متفرق مسائل
