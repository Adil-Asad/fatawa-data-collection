issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-05-25,https://almuftionline.com/2024/05/25/12924/,کیا جوتا اتارتے وقت جوتے کا الٹا ہونا نحوست کا باعث ہے؟,<p>جب لوگ جوتا اتارتےہیں اوراتارتےوقت جوتادوسرےجوتےپرچڑھ جائےتولوگوں میں مشہورہےکہ مستقبل میں سفرپیش آنےوالاہے،اوراگرجوتااتارتےوقت الٹاہوجائےتواسےنحوست سمجھتےہیں اوراس سےبرا شگون لیتےہیں کہ آج کادن اچھاثابت نہیں ہوگاشرعااس کی کیاحقیقت ہے؟،اسی طرح اگرجوتاالٹاہوجائےتو اسے لوگ بڑےاہتمام سےسیدھاکرتےہیں جوسیدھانہ کرےاسےملامت کرتےہیں،کیاچپل سیدھاکرناشرعاضروری ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جوتے پر جوتے کے آجانے کو سفر کے درپیش ہونے کی علامت قرار دینا اور جوتا الٹا ہونے کو نحوست سمجھنا بالکل غلط ہے، اس کا شریعت سے کہیں ثبوت نہیں ملتا۔البتہ جوتے کو سلیقہ سے اور سیدھا رکھنا  آداب میں سے ہے، کیونکہ کسی بھی چیز کو وضعِ اصلی کے مطابق رکھنا دائرۂ ادب  اورتہذیب میں داخل ہے،   مزید یہ کہ  چپل کی نچلی جانب  پر  مٹی  لگنے کی وجہ سے عموماً میلی یا بسا اوقات گندگی بھی لگی ہوتی ہے، جس سے طبیعت میں کراہت ہوتی ہے، اس لیے اس کو سیدھا کرنے کا اہتمام کرنا درست ہے، بشرطیکہ اس کے سنت یا مستحب ہونے کا عقیدہ نہ رکھا جائے اور سیدھا نہ کرنے والے کو ملامت اور طعن کا نشانہ بھی نہ جائے۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>15/ذوالقعدة 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12924,jameya-tur-rasheed,سنت کا بیان (بدعات اور رسومات کا بیان),متفرّق مسائل
2024-05-25,https://almuftionline.com/2024/05/25/12897/,بغیرطلاق کے دوسرانکاح کرنے کاحکم,<p>کیا فرماتے ہیں علماء کرام ایک ایسی عورت کے متعلق جس نے اپنا تیسر انکاح کیا، تیسرے شوہر کو اپنا فقط دوسرے نکاح کے متعلق بتایا کہ میں مطلقہ ہوں جب کہ اس عورت کی ماں، خالہ، اور بھائی کے علم میں تھا کے وہ پہلے والے شوہر کے نکاح میں ہے، تیسرے  شوہر کو چھ سال کے بعد جب پتہ چلا تو وہ اپنی بیوی کے پہلے  شوہر کے پاس معلومات کے لئے گیا تو پہلے  شوہر نے اسٹامپ فارم پر حلفیہ گواہ کے سامنے لکھ کر دیا کے میں نے اب تک اپنی بیوی  ( خیراں بنت محمد عارب) کو نہ طلاق دی ہے اور نہ ہی اس نے مجھ سے خلع لیا ہے، وہ گھر سے خود بھاگ کر کر نکل گئی ہے ، جبکہ تیسرے والے شوہر سے ایک دو سالا بچی بھی ہے،اس حوالہ سےدرج ذیل سوالات ہیں:</p><p>(1) کیاطلاق کے ذریعہ اب جدائی ہوگی یانکاح خود بخود فسخ ہوجائے گا؟نیزاس صورت میں عدت ہوگی؟عدت کاخرچہ دیناہوگایانہیں؟</p><p> (2) اگر طلاق ہوتی ہے تو عدت والا خرچہ اس عورت کو دینا ہو گا؟ ( جب کہ اس عورت نے غلط بیانی کی ہے)</p><p>(3) ان حالات میں بچی کی پرورش اور کفالت کا ذمہ دار کون ہو گا ؟ جبکہ وہ عورت دعویدار ہے کہ بچی کی پرورش اور کفالت کی حقدار میں ہوں۔</p><p>واضح رہے کہ اس عورت  کووالدین بھی اپنے ساتھ رکھنے کے لئے تیارنہیں اور نہ ہی اس عورت کے پاس کوئی ذاتی مکان ہے،اس صورت میں اس کانان ونفقہ کس کے ذمہ ہے ؟اسی طرح بچہ کانان نفقہ کس کےذمہ ہے؟</p><p>تنقیح:لڑکی نے اس مرد سے نکاح کرتے وقت طلاق نامہ دکھایاتھا،اب معلوم ہواکہ اس لڑکی نے پہلے نکاح کے بعددوسرے مردسے نکاح کیا،اس مرد نے اس کوطلاق دی،اورطلاق نامہ بناکراس عورت کودیدیاتھا،اس عورت نے تیسرانکاح کرتے وقت یہ طلاق نامہ دکھایا،جبکہ اس شخص کویہ معلوم نہیں تھاکہ اس کانکاح اس دوسرے نکاح سے پہلے کہیں اوربھی ہواتھا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شادی شدہ عورت کابغیرطلاق اورخلع لئے دوسری مردسے نکاح کرناناجائزاورحرام ہے،صورت مسؤلہ میں واقعی عورت نے طلاق اورخلع لئے بغیر نکاح کیا ہےتویہ بہت سخت گناہ کیاہے،عورت پرلازم ہے کہ صدق دل سے توبہ استغفارکرے۔</p><p>موجودہ نکاح کےحوالہ سے تفصیل یہ ہے کہ اگرمردکوسابقہ نکاح کاعلم نہیں تھااوراس عورت سےنکاح کرلیاتو  یہ نکاح فاسدہے،مرد اور عورت دونوں پر فوراً اس نکاحِ فاسد کوختم کرنالازم ہے، اس نکاح کوختم کرنے کے لئے ضروری ہےکہ مرد عورت کو جدا ہونے کے الفاظ بولے،مثلاًیوں کہےکہ میں نے تجھے  چھوڑ دیا ،الگ کردیاوغیرہ،اس طرح کے الفاظ کہنے سے  یہ نکاحِ فاسد ختم ہوجاۓگا،اس کے بعدعورت عدت گزارے، واضح رہے کہ عدت کانان ونفقہ مرد پرلازم  نہیں،نیز اس صورت میں بچہ کانسب  اسی مرد(تیسراشوہر) سے ثابت ہوگااورنان ونفقہ بھی  بچہ کااسی کے ذمہ ہے۔</p><p>اوراگرمردکوسابقہ نکاح کے باقی ہونے کاعلم تھا،پھربھی نکاح کرلیاتواس صورت میں یہ نکاح باطل ہے یعنی یہ نکاح منعقدہی نہیں ہوا،اس لئے اس نکاح کوختم کرنے کی ضرورت  ہی  نہیں،دونوں پرفوری طورپرالگ ہونالازم ہے،ابھی تک جوجسمانی تعلق رہاہے یہ زنا کے زمرہ میں ہے،جس پردونوں صدق دل سے توبہ استغفارکریں،اس صورت میں عدت نہیں،دونوں صورتوں میں بدستوریہ عورت پہلے مردکے نکاح میں ہے،واضح رہے کہ اس صورت میں  بچہ کانسب دوسرے شخص سے  ثابت نہیں ہوگا ،بلکہ عورت پہلے سے جس مرد کے نکاح میں ہے ،بچے کا نسب اسی سے ثابت ہوگا اوربچہ کی کفالت اورخرچہ بھی اسی کے ذمہ ہے،اگرپہلاشوہراپنابچہ ماننے سے انکارکرے<strong> </strong>تو اس کا انکاراس وقت تک  معتبر نہیں ہے جب تک کہ شوہر عدالت میں لعان کے ذریعہ نسب کی نفی  نہ کرے پھرقاضی لعان کی شرائط کے مطابق نسب کی نفی کا فیصلہ کردے، اس صورت میں بچہ کا نسب اس کی ماں سے ثابت   ہوگا۔</p><h6 class=""has-text-align-right"">حوالہ جات</h6><h5><h5>فی الجوهرة النيرة شرح مختصر القدوري (ج 5 / ص 193):</h5>
<h5> وإن تزوج منكوحة الغير ووطئها إن كان لا يعلم أنها منكوحة غيره تجب العدة وتحرم على الأول إلى أن تنقضي العدة وإن علم أنها منكوحة لا تجب العدة ولا تحرم على الأول ؛ لأنه حينئذ يكون زنا محضا .</h5>
<h5>وفی رد المحتار (ج 10 / ص 97):</h5>
<h5>أما نكاح منكوحة الغير ومعتدته فالدخول فيه لا يوجب العدة إن علم أنها للغير لأنه لم يقل أحد بجوازه فلم ينعقد أصلا .</h5>
<h5>فی رد المحتار (ج 10 / ص 96):</h5>
<h5>نكح كافر مسلمة فولدت منه لا يثبت النسب منه ولا تجب العدة لأنه نكاح باطل .</h5>
<h5>وهذا صريح فيقدم على المفهوم فافهم ، ومقتضاه الفرق بين الفاسد والباطل في النكاح ، لكن في الفتح قبيل التكلم على نكاح المتعة .</h5>
<h5>أنه لا فرق بينهما في النكاح ، بخلاف البيع ، نعم في البزازية حكاية قولين في أن نكاح المحارم باطل أو فاسد .</h5>
<h5>والظاهر أن المراد بالباطل ما وجوده كعدمه ، ولذا لا يثبت النسب ولا العدة في نكاح المحارم أيضا كما يعلم مما سيأتي في الحدود .</h5>
<h5>وفی رد المحتار (ج 10 / ص 101<span dir=""LTR"">(</span>:</h5>
<h5><span dir=""LTR"">  </span>المتاركة في الفاسد بعد الدخول لا تكون إلا بالقول كخليت سبيلك أو تركتك ومجرد إنكار النكاح لا يكون متارکۃ</h5>
<h5>وفی الفتاوى الهندية (ج 11 / ص 28<span dir=""LTR"">(</span>:</h5>
<h5><span dir=""RTL"">قال أصحابنا : لثبوت النسب ثلاث مراتب ( الأولى ) النكاح الصحيح وما هو في معناه من النكاح الفاسد : والحكم فيه أنه يثبت النسب من غير عودة ولا ينتفي بمجرد النفي وإنما ينتفي باللعان ، فإن كانا ممن لا لعان بينهما لا ينتفي نسب الولد كذا في المحيط</span></h5>
<h5>الفتاوى الهندية - (ج 11 / ص 36):</h5>
<h5><span dir=""RTL"">ولا نفقة في النكاح الفاسد ، ولا في العدة منه۔</span></h5>
<h5>عمدة القاري شرح صحيح البخاري - (ج 17 / ص 251):</h5>
<h5><span dir=""RTL"">بعض أهل المدينة احتجوا بقوله ( ( الولد للفراش ) ) أن الرجل إذا نفي ولد امرأته لم ينتف ولم يلاعن به قالو،ا لأن الفراش يوجب حق الولد في إثبات نسبه من الزوج والمرأة فليس لهما إخراجه منه بلعان ولا غيره وقال جماهير الفقهاء من التابعين ومن بعدهم منهم الأئمة الأربعة وأصحابهم :إذا نفى الرجل ولد امرأته يلاعن وتنتفى نسبته ويلزم امه۔</span></h5>
</h5><p>محمد اویس</p><p>دارالافتاء جامعة الرشید کراچی</p><p>     ۱۶/ذی قعدہ ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12897,jameya-tur-rasheed,طلاق کے احکام,طلاق کے متفرق مسائل
2024-05-25,https://almuftionline.com/2024/05/25/13012/,علماء کو برابھلاکہنے والے اورغلط نظریات رکھنے والے شخص کو کمیٹی کا صدر منتخب کرنے کاحکم,"<p>کیافرماتے ہیں علماء ِکرام اس مسئلہ کے بارے میں کہ</p><p>کیادرج ذیل نظریات رکھنے والا شخص مسجد کاصدربن سکتاہے یا کوئی ان کا نمائندہ بن کرمسجد کے معاملات دیکھ سکتاہے ؟</p><ol>
<li>اکابرین کی گستاخی ۔حضرت مولانامحمد زکرنارحمہ اللہ کے متعلق کہاکہ اس کا دماغی توازن خراب ہوگیا تھاجس پراس نے فضائل اعمال لکھ دی اورفضائل اعمال میں ضعیف اورمن گھڑت حدیثیں ہیں وغیرہ  وغیرہ ،مفتی تقی صاحب کےمتعلق کہا کہ کراچی میں پارک کی جگہ مسجد بنوادی ، یہ مولوی کے کام ہیں،پیرطریقت مولاناامین الدین پاشاکے متعلق کہا کہ اس مولوی نے قرآن ہی بدل دیا،پاگل ہوگیاہے دراصل پیرصاحب نے ایک وظیفہ بتایاتھا حاسدوں کے حسد سے بچنے کےلیے،فرمایاتھا کہ"" اعوذ برب الناس ملک الناس الہ الناس"" پڑھا جائے،اس پر اس شخص نےیہ کہاتھا،مولانا فضل الرحمن ٍصاحب کے متعلق کہا کہ اس کو تو مال چاہیے جب مال مل جاتاہے تو خاموش ہوجاتاہے، نہ ملے تو چیختارہتاہے وغیرہ وغیرہ،مولانا طارق جمیل سے متعلق کہا کہ یہ مولوی چری اللسان ہے اورضعیف حدیثیں بیان کرتاہے ،مولانا محمد الیاس گھمن صاحب کے متعلق کہا کہ اس مولوی کو کیاپتہ،یہ تو دونمبر مولوی ہے ،حکیم اخترصاحب رحمہ اللہ کی شان میں بھی نازیبا الفاظ کہے تھے جو ہمیں یاد نہیں رہے،امام ابوحنیفہ  رحمہ اللہ کی توہین اورجاوید غامدی کی توقیر کرتاہے ،نیزکہتاہے کہ یوبندی یہودیوں کی طرح ہیں، ان جیسی ٹوپیاں پہنتے ہیں ،مسجدکے چندہ کو ذاتی پیسہ خیال کرتے ہیں چاہے تو کسی فقیر کو کچھ  دیں یا خود چائے وغیرہ منگوالیں ۔</li>
<li>مسجد کی وضوء خانہ سے مسوکیں باہر بھنکوادیں ۔</li>
<li>تراویح کا انکارکرتے ہیں کہ یہ حضرت عمر رضی اللہ عنہ کے دورمیں شروع ہوئی ہیں لیکن عمر نے نہیں پڑھی نہ نبی نے پڑھی ہے۔</li>
<li>اگرکبھی اما م مسجد صحابہ کی شان بیان کردے تو آگ بگولہ ہوجاتےہیں کہ ان صحابہ نے جوکچھ کیاہے اپنے لیے کیا ہے ان کی شان کرنے پر تمہیں کیاملا؟</li>
<li>مکتب کے بچوں کےلیے حکم جاری کیا کہ جوبچہ فلاحی کام نہ کرے اس کو مدرسہ سے بھگادو ،قرآن سے محروم کردو۔</li>
<li>رضوان نامی شخص کے والد نے ایک کتاب تصنیف کی ہے"" خزینہ رحمت"" اس کتاب سے متعلق کہتے ہیں کہ اس کتاب میں بھی من گھڑت حدیثیں ہیں، کہتے ہیں کہ شریعت میرے باپ پر نازل ہوئی وغیرہ۔</li>
<li>مسجد الخلیل میں موجود امام 25سال سے مسجد ومدرسہ کی خدمت سرانجام دے رہے ہیں، ان سے بلاوجہ الجھتاہے، بدتمیزی کرتاہے مسجد کی کوئی چیز خراب ہوجائے تو نہ بنوانے پر ڈانٹ ڈپٹ کرتاہے،امام کو چپڑاسی کی حیثیت دیتاہے ۔</li>
<li>مسجد میں کسی بھی عالمِ دین کوبیان کرنے کی اجازت نہیں دیتا،اگرچہ اصلاحی بیان کیوں نہ ہو، جبکہ یہ مسجد کالونی کو ملے ہوئے پلاٹ پر تعمیرکی گئی ہے ۔</li>
</ol><p>کیادرج بالانظریات  رکھنے والاشخص  مسجد  کا صدر بن سکتا ہے ؟اورمسجد کے معاملات میں دخل دے سکتاہے؟</p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شخصِ مذکور کے متعلق جو اُمورسوال میں منسوب کیے گئے ہیں اگریہ واقعۃً  اُن میں پائے جاتے ہیں تو ایسا شخص علم،اہلِ علم،کتب اوردیگرشعائراسلام کا سخت گستاخ ہےاوراس کی بعض باتیں مثلاً:اہل علم کی اہانت اگر ذاتی رنجش کے بجائے محض دین دشمنی کی بناء پر ہو تو یہ موجبِ کفر ہے،لہذا ایساشخص مسجد اور مدرسہ کمیٹی کی صدارت تو کجا ،رکنیت کا بھی اہل نہیں، اہل محلہ کو چاہیے کہ اس کی جگہ کسی ایسے شخص کا انتخاب کریں جو متقی پرہیزگار ہونے کے ساتھ علم ،اہلِ علم اوردینی کتب سے  محبت رکھتا ہو ، دین کا خیر خواہ ہو اورشعائراسلام کا دل سےادب واحترم کرنے والاہو،نیز اس میں مسجد کا انتظام و انصرام بخوبی سنبھالنے کی صلاحیت بھی ہو۔</p><h6 class=""has-text-align-right"">حوالہ جات</h6><h5><h5>فی مشكاة المصابيح:</h5>
<h5>و عن عبد الله بن مسعود قال: قال رسول الله -صلى الله عليه وسلم-: ’’سباب المسلم فسوق و قتاله كفر( متفق عليه3/ 1356)</h5>
<h5>و فی الترغيب و الترهيب:</h5>
<h5> وَ عَن أبي أُمَامَة عَن رَسُول الله - صلى الله عَلَيْهِ وَسلم - قَالَ ثَلَاث لَا يستخف بهم إِلَّا مُنَافِق ذُو الشيبة فِي الْإِسْلَام وَ ذُو الْعلم وَ إِمَام مقسط اھ (1/ 65)</h5>
<h5>و فی البحر الرائق:</h5>
<h5>و یخاف علیه الکفر إذا شتم عالماً أو فقیھا من غیر سبب ظاہرٍ اھ(۵/۱۲۳)</h5>
<h5>و فیه أیضا:</h5>
<h5> و من أبغض العلماء من غیرسبب ظاہر خیف علیه الکفر اھ(۵/۱۲۳)</h5>
<h5>و فیه أیضا:</h5>
<h5>و لو صغر الفقیه أو العلوی قاصدا الأستخفاف بالدین کفر لا إن لم یقصدہ اھ (۵/۱۲۴)</h5>
<h5>وفی رد المحتار (4/ 380)<span dir=""LTR"">:</span></h5>
<h5><span dir=""LTR"">""</span>قال في الإسعاف: ولا يولى إلا أمين قادر بنفسه أو بنائبه؛ لأن الولاية مقيدة بشرط النظر وليس من النظر تولية الخائن ؛لأنه يخل بالمقصود، وكذا تولية العاجز؛ لأن المقصود لا يحصل به.</h5>
<h5>وفی حاشية ابن عابدين (رد المحتار) (4/ 380)</h5>
<h5> الناظر إذا فسق استحق العزل ولا ينعزل كالقاضي إذا فسق لا ينعزل على الصحيح المفتى به.</h5>
</h5><p>سیدحکیم شاہ عفی عنہ</p><p>دارالافتاء جامعۃ الرشید</p><p>16<span dir=""RTL"">/</span>11<span dir=""RTL"">/</span>1445<span dir=""RTL"">ھ</span><br/>
 </p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13012,jameya-tur-rasheed,وقف کے مسائل,مسجد کے احکام و مسائل
2024-05-25,https://almuftionline.com/2024/05/25/13014/,قبل الدخول طلاقِ معلق کاحکم,"<p>کیافرماتے ہیں علماء ِکرام اس مسئلہ کے بارے میں کہ</p><p>ایک شخص کا نکاح ہوا ہے مگر رخصتی نہیں ہوئی اورنہ خلوتِ صحیحہ ہوئی ہے، وہ دبئی میں رہتاہے اوراس کی بیوی پاکستان میں،اس نے فون پر اپنی بیوی کو کہا کہ ""اگر اپنے فلاں ماموں کے گھرگئی تو میری طرف سے آپ کو طلاق""اب پوچھنا یہ ہے کہ</p><p>١۔ماموں کے گھر جانےسے کیااس پر طلاق ہوگی اوراگرہوگی تو کونسی طلاق ہوگی؟</p><p>۲۔اگررخصتی تک بیوی مذکور ماموں کے گھر نہ جائے اوردخول کے بعد جائے توپھر کونسی طلاق واقع ہوگی اوراس وقت رجوع کا حق خاوندکو حاصل ہوگا یانہیں ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>١،۲۔شخص مذکورکی بیوی اگر رخصتی سے پہلےماموں کے گھر جائے گی تواس پر ایک طلاقِ بائن واقع ہوگی،اس لیے کہ وہ غیر مدخول بہاہے، اس صورت میں اگر شخص مذکور اسی لڑکی کے ساتھ رہنا چاہتاہے  تو نیا مہر مقرر کرکے گواہوں کی موجودگی میں از سرِِِنو نکاح کرنا ہوگا۔ اوراگررخصتی اوردخول کے بعد جائے گی تو ایک طلاقِ رجعی واقع ہوگی ،اس صورت میں شخصِ مذکوراگر عدّت کے دوران (تین مرتبہ ایام ﴿حیض﴾گزرنے سے پہلے پہلے) قولًا یا فعلًا رجوع کرناچاہے توکرسکتاہے، تاہم گواہ بناکر قولاً رجوع کرنا زیادہ بہتر ہے۔بہر دو صورت اس  کو آئندہ دو طلاقوں کا اختیار ہوگا</p><h6 class=""has-text-align-right"">حوالہ جات</h6><h5><h5>وفی الفتاوى الهندية  (1 / 374):</h5>
<h5>وإن علق الطلاق بالشرط إن كان الشرط مقدما فقال إن دخلت الدار فأنت طالق وطالق وطالق وهي غير مدخولة بانت بواحدة عند وجود الشرط في قول أبي حنيفة - رحمه الله تعالى - ولغا الباقي وعندهما يقع الثلاث.</h5>
<h5>وفی الھدایۃ (233/1، ط: دار احیاء التراث العربی):</h5>
<h5><span dir=""LTR"">"" </span>وإذا طلق الرجل امرأته ثلاثا قبل الدخول بها وقعن عليها "" لأن الوقاع مصدر محذوف لأن معناه طلاقا بائنا على ما بيناه .</h5>
<h5>وفیہ ایضا<span dir=""LTR"">:</span></h5>
<h5><span dir=""LTR"">""</span>إذا أضاف الطلاق إلى .... إلى الشرط وقع عقيب الشرط اتفاقًا<span dir=""LTR"">"".</span>الفصل الثالث في تعليق الطلاق،  ج:1، ص:420، ط:مكتبه رشيديه.</h5>
<h5>وفی الھندیۃ: (473/1، ط: دار الفکر):</h5>
<h5>إذا كان الطلاق بائنا دون الثلاث فله أن يتزوجها في العدة وبعد انقضائها۔۔۔۔۔۔۔۔۔۔۔۔۔۔۔۔۔۔۔۔الخ.</h5>
<h5>الدر المختار وحاشية ابن عابدين (رد المحتار) (3/ 397)<span dir=""LTR"">:</span></h5>
<h5><span dir=""LTR"">""</span>(هي استدامة الملك القائم) بلا عوض ما دامت (في العدة) ... (بنحو) متعلق باستدامة (رجعتك) ورددتك ومسكتك بلا نية لأنه صريح (و) بالفعل مع الكراهة (بكل ما يوجب حرمة المصاهرة) كمس<span dir=""LTR"">.</span></h5>
</h5><p>سیدحکیم شاہ عفی عنہ</p><p>دارالافتاء جامعۃ الرشید</p><p>16<span dir=""RTL"">/</span>11<span dir=""RTL"">/</span>1445<span dir=""RTL"">ھ</span><br/>
 </p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13014,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2024-05-23,https://almuftionline.com/2024/05/23/12738/,چوری اور غیبت کاکفارہ,<p>جس نے بچپن سے آج تک کافی ساری چوریاں کی ہو ں ،جن لوگوں سے چوریاں کی ہیں  ان میں سے کچھ جان پہچان والے ہیں، مگر کچھ ایسے لوگ ہیں جن سے ملنا ممکن نہیں ہے تو اس کا کفارہ کیا ہے؟  پیسے یاوہی چیزیں کیسے واپس کی جائیں گی؟ اگر واپس  کرنے کے لئے  پیسے یا چیزیں نہ ہوں ،تو اللہ تعالیٰ کے سامنے اسکی معافی کیسے ہو گی؟کیا قیامت کے دن ا س  کے گناہوں کی بخشش ہوگی؟ابھی   اللہ تعالیٰ سے پکی توبہ کی ہے،اورگناہوں کو چھوڑ کر  نیکی کی راہ پر چل رہا ہوں۔</p><p> اگر  کسی کی غیبت کی ہو، غیبت کی معافی کیسے مانگی جائیگی  اور بخشش کیسے ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ کسی کامال چوری کرنے سے مال مالک کی ملکیت سے نہیں نکلتی،لہذااگر آپ  نےکسی  معلوم شخص سے چوری کی ہے تو مالک یا اس کے ورثاکو وہی چیز واپس کرنالازم ہےجب کہ وہ چیز صحیح حالت میں موجود ہو،ورنہ چوری کے دن کی قیمت لوٹانا ضروری ہے،اگر مالک معلوم نہ ہو تو وہی چیز یا اس کی بازاری قیمت مالک کی طرف سے صدقہ کرنا واجب ہے،اوراگرپوری رقم  یکمشت لوٹانا ممکن نہ ہو تو تھوڑا تھوڑا کرکے  لوٹاتے  ر ہیں،لیکن  اگر وہی چیز یا قیمت لوٹانےپر قادر نہیں ہےتو  یاد رہے کہ کسی کامال چوری کرنا حقوق العباد میں سےہے اور حقوق العباد صرف توبہ سے معاف نہیں ہوتے،جب تک وہ حق ادا نہ کیاجائے،مزید یہ کہ  چوری کرنے پر  اللہ تعالی کے حکم کی نافرمانی کی وجہ سے اللہ تعالی کے سامنے گڑگڑائے اور رجوع الی اللہ کرکے کثرت سے توبہ واستغفار کرے۔</p><p>اللہ تعالی نے قرآن مجید میں غیبت کرنے کو اپنے بھائی کاگوشت کھانے کے مترادف قرار دیاہےاور احادیث میں بھی غیبت کے بارے بہت سارے وعیدیں اور ان کی شناعت بیان کی گئی ہے،لہذاغیبت گناہ کبیرہ ہےاور ہرحال میں اس گناہ سے اجتناب واجب ہے،اگر آپ نے کسی کی غیبت کی ہو اور اس کے علم میں بھی ہو تواللہ تعالی سے معافی مانگنے کے ساتھ ساتھ اسی شخص سے معافی مانگنا ضروری ہے، کیونکہ اس کاتعلق حقوق العباد سے ہے،البتہ یہ ضروری نہیں کہ پوری تفصیل بیان کی جائے، بلکہ عمومی انداز میں اس طرح کہاجائے کہ اگر کہیں آپ کی حق تلفی وغیرہ ہوئی ہو تو معاف کیجئے گا،الغرض جس طریقہ سے ہو ان سے دنیا میں ہی معافی مانگی جائے ،اگراس کے علم میں نہ ہو یا  اس کاانتقال ہواہو یا ان سے ملنامشکل ہےیا اس کو بتانےسےاس کو ذیادہ پریشانی اور تکلیف ہوتی ہو تو اللہ تعالی سے معافی مانگنے کے ساتھ ساتھ ان کے حق میں کثرت سے استغفارکرے،امید ہے کہ اللہ تعالی آخرت میں اس پر گرفت نہیں فرمائیں گے۔ان شاءاللہ تعالی۔</p><h6 class=""has-text-align-right"">حوالہ جات</h6><h5><h5><strong>الدر المختار وحاشية ابن عابدين (رد المحتار) (4/ 110):</strong></h5>
<h5>( وترد السرقة إلى المسروق منه) لو قائمة (كما لو قامت عليه بينة بذلك) لكن (بشرط حضرة مولاه عند إقامتها) خلافا للثاني لا عند إقراره بحد اتفاقا. ( «ولا غرم على السارق بعدما قطعت يمينه» ) هذا لفظ الحديث درر وغيرها، ورواه الكمال «بعد قطع يمينه» (وترد العين لو قائمة) وإن باعها أو وهبها لبقائها على ملك مالكها (ولا فرق) في عدم الضمان (بين هلاك العين واستهلاكها في الظاهر) من الرواية، لكنه يفتى بأداء قيمتها ديانة، وسواء كان الاستهلاك (قبل القطع أو بعده) مجتبى.</h5>
<h5><strong>مرقاة المفاتيح شرح مشكاة المصابيح (7/ 3057):</strong></h5>
<h5> - وعن أنس - رضي الله عنه - قال: قال رسول الله - صلى الله عليه وسلم: "" «إن من كفارة الغيبة أن تستغفر لمن اغتبته، تقول: اللهم اغفر لنا وله» "". رواه البيهقي في "" الدعوات الكبير "".</h5>
<h5>4877 - (وعن أنس - رضي الله عنه - قال: قال رسول الله - صلى الله عليه وسلم: "" إن من كفارة الغيبة) أي: بعد تحقق التوبة (أن تستغفر) أي: أنت أيها المخاطب خطابا عاما (لمن اغتبته، تقول) : بدل أو بيان أو حال (اللهم اغفر لنا) أي: إذا كانوا جماعة، أو لنا معشر المسلمين عموما (وله) أي: لمن اغتبته خصوصا، والظاهر أن هذا إذا لم تصل الغيبة إليه، وأما إذا وصلت إليه فلا بد من الاستحلال بأن يخبر صاحبها بما قال فيه ويتحللها منه، فإن تعذر ذلك فليعزم على أنه متى وجده تحلل منه، فإذا حلله سقط عنه ما وجب عليه له من الحق، فإن عجز عن ذلك كله بأن كان صاحب الغيبة ميتا أو غائبا، فليستغفر الله تعالى، والمرجو من فضله وكرمه أن يرضي خصمه من إحسانه، فإنه جواد كريم رؤوف رحيم.</h5>
</h5><p>عبدالعلی</p><p>دارالافتا ء جامعۃالرشید،کراچی</p><p>14/ ذیقعدہ/1445</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالعلی بن عبدالمتین</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",12738,jameya-tur-rasheed,جائز و ناجائزامور کا بیان,غیبت،جھوٹ اور خیانت کابیان
2024-05-23,https://almuftionline.com/2024/05/23/12720/,خلع کے بعد بچی کس کے پاس رہے گی ؟,<p>کیا فرماتے ہیں مفتیان دین و شرع متین اس مسئلہ سے متعلق کہ میاں اور بیوی (محمد فیصل اور ثویبہ اسلم ) کے درمیان چھوٹی سی تلخ کلامی ہوٰئی اور اس کے بعد بیوی اور 6 ماہ کی بچی (ثنا) کو بیوی کےوالد اپنے ساتھ گھر لے گئے ، شوہر اور اس کے گھر والوں کے بار بار منانے کے باوجود اس کی بیوی خلع پر ضد کر رہی ہے ،لیکن شوہر بیوی کو خلع نہیں دینا چاہتا ،شوہر کا کہنا ہے کہ اگر خلع چاہیئے تو مجھے میری 6 ماہ کی بچی واپس دے دو ،جوکہ ڈبے کا دودھ پیتی ہے اور اس  کی پرورش اس کی بہو اور دادی کرنے کو تیار ہیں۔کیا شوہر کا اپنی بچی خلع کے بعد واپس لینا شرعی اعتبار سے درست ہے ؟برائے مہربانی قرآن و حدیث کی روشنی میں رہنمائی فرمائیں۔جزاک اللہ خیرا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ عورت کا بغیر کسی معقول وجہ اور شدید مجبوری کے اپنے شوہر سے خلع کا مطالبہ کرنا جائز نہیں ہے، حدیثِ مبارک میں آتا ہے کہ جو عورت بغیر کسی مجبوری کے اپنے شوہر سے طلاق کا سوال کرے، اس پر جنت کی خوشبو حرام ہے، اس لیے جب تک کوئی مجبوری نہ ہو عورت پر لازم ہے کہ وہ حتی الامکان اپنا گھر بسانے کی کوشش کرے، بلاوجہ شوہر سے خلع کا مطالبہ نہ کرے۔ اور شوہر کو حق حاصل ہے کہ وہ خلع دے یا نہ دے، البتہ خلع دینے کی صورت میں بیٹی کی پرورش کا حق  بلوغ تک ان کی والدہ کو حاصل ہے، بشرطیکہ بچوں کی والدہ  بچی کے غیرمحرم سے شادی نہ کرے،  اگر وہ بچی  کےغیرمحرم سے شادی کر لے، تو پھر نانی کوحقِ پرورش حاصل ہوگا ،اگر نانی زندہ ہوِ،اور اگر نانی زندہ نہیں یا پرورش نہ کرنا چاہے، تو  دادی کوحقِ پرورش حاصل ہوگا، اور نو سال کے بعد بچی کی پرورش کا حق اس کے والد کو حاصل ہوگا۔</p><h6 class=""has-text-align-right"">حوالہ جات</h6><h5><h5>حدثنا سليمان بن حرب ،ثنا حماد ، عن أيوب ، عن أبى قلابة ، عن أبى أسماء ، عن ثوبان قال: قال رسول الله صلى الله عليه وسلم : أيما امرأة سألت زوجها طلاقاً في غير ما بأس فحرام عليها رائحة الجنة<span dir=""LTR"">.</span></h5>
<h5>(<span dir=""RTL"">سنن أبي داؤد:رقم الحدیث: 2226</span>)<a name=""_Hlk167105826""></a></h5>
<h5>وأما رکنہ فھو الإیجاب والقبول؛ لأنہ عقد علی الطلاق بعوض فلا تقع الفرقۃ، ولا یستحق العوض بدون القبول .( بدائع الصنائع:<span dir=""LTR"">3</span> /<span dir=""LTR"">145</span>)</h5>
<h5> (والحاضنة) أما، أو غيرها (أحق به) أي بالغلام حتى يستغني عن النساء، وقدر بسبع، وبه يفتى؛ لأنه الغالب. ولو اختلفا في سنه، فإن أكل وشرب ولبس واستنجى وحده دفع إليه ولو جبراً وإلا لا، (والأم والجدة) لأم، أو لأب (أحق بها) بالصغيرة (حتى تحيض) أي تبلغ في ظاهر الرواية. ولو اختلفا في حيضها فالقول للأم، بحر بحثاً<span dir=""LTR"">.</span>وأقول: ينبغي أن يحكم سنها ويعمل بالغالب. وعند مالك، حتى يحتلم الغلام، وتتزوج الصغيرة ويدخل بها الزوج عيني (وغيرهما أحق بها حتى تشتهى) وقدر بتسع، وبه يفتى"".(ردالمحتار :<span dir=""LTR"">3</span>/566<span dir=""LTR"">(</span></h5>
</h5><p>محمد ادریس</p><p>دارالافتاء جامعۃ الرشید،کراچی</p><p><span dir=""LTR"">12</span>  ٖذوالقعدْہ<span dir=""LTR"">1445</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد ادریس بن محمدغیاث</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12720,jameya-tur-rasheed,طلاق کے احکام,بچوں کی پرورش  کے مسائل
2024-05-23,https://almuftionline.com/2024/05/23/12740/,لیڈیز فٹ ویئر (Footwear    )کی تشہیر کے مختلف صورتوں کا حکم,<p>ہمارا لیڈیز فٹ ویئر سے متعلق ایک آن لائن برینڈ ہے۔ اس کے متعلق درج ذیل معاملات میں رہنمائی درکار ہے:</p><p>1-        کیا ہم عورت کی شکل اپنے ویڈیو ایڈز میں  استعمال کر سکتے ہیں ؟ مطلب  یہ ہے کہ ہم جب ایڈ چلاتے ہیں تو اپنی پروڈکٹ  کے فیچرز کے بارے میں لوگوں کو بتانے کے لیے  سامنے ایک عورت کو بٹھا کے اس کی ویڈیو شوٹ کر سکتے ہیں ،جو ہماری پروڈکٹ کے بارے میں لوگوں کو آگاہی دے رہی ہو، جیسے کہ انفلوئنسر مارکیٹنگ وغیرہ؟ کیونکہ ہمارے کام میں یہ سمجھا جاتا ہے کہ اگر ایسا نہ کریں گے تو مارکیٹ میں پروڈکٹ بیچنا بہت مشکل ہے۔</p><p>2-       کیا ہم اپنے فٹ ویئر کا اس طرح شوٹ کروا سکتے ہیں کہ عورت کا چہرہ نظر نہ آرہا ہو ،صرف اس کے پاؤں  ٹخنوں تک نظر آرہے ہوں اور ہماری چپل پہنی ہوئی ہو اور اس کا شوٹ کرسکتے ہیں کیونکہ تقریبا تمام برانڈز ہی اس طرح کر رہے ہیں؟</p><p>3-      تیسرا سوال یہ ہے کہ جیسے آپ کو معلوم ہے کہ آج کل ارٹیفیشل انٹیلیجنس کا دور ہے ،تو کیا ہم ارٹیفیشل انٹیلیجنس کو یوز کرتے ہوئے اس کو یہ کمانڈ دیں کہ عورت بناؤ ،جو ہمارے چپل پہنی ہوئی ہو اور وہ  امیجینیشن میں ایک پکچر بنا دیتا ہے، تو کیا اس طرح عورت کی  تصویر بنا کر   ہم استعمال کر سکتے ہیں ؟ کیونکہ ارٹیفیشل انٹیلیجنس جو تصویر بناتا ہے اس کا حقیقت سے کوئی تعلق نہیں ہوتا۔</p><p>4-      کیا ہم اگر عورت کو استعمال نہیں کر سکتے تو عورت کی جگہ کسی مرد کے پیر  بیوٹی پارلر سے  صاف  کروا کے اس کا شوٹ کروا سکتے ہیں  جو پنڈلیوں تک ہمارے چپل پہن کر  ایسا لگے جیسے عورت پہنی ہوئی ہو؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>  عام حالات میں   عورت پر چہر ہ کا پردہ لازم ہے، لہذا ویڈیو ایڈورٹائزنگ میں عور ت کا چہر ہ نظر آنامنع ہے ، مزید یہ کہ عورت کا پروڈکٹ کی فیچرز بتانےکےلیے زبانی  کمنٹری بھی ممنوع ہے۔ پھر جس طرح عورت کی حقیقی تصویر  کے ذریعے پروڈکٹ کی  تشہیر منع ہےاس طرح آرٹیفیشل انٹیلیجنس کے ذریعے عورت کی تصویر بنا کر اس کےذریعے پروڈکٹ کی تشہیر بھی منع ہے، مزید یہ کہ مرد  کے پاؤں پر بیوٹی پارلر لگا کر  اس کو  عورت کی طرح پیش کرنا عورت کےساتھ مشابہت کی وجہ سے منع ہے۔</p><p>  اگر  پاؤ ں پر اضافی  زیب و زینت  اختیار   نہ کی گئی  ہوتو عورت کا   چپل پہن کر ٹخنوں تک اس کے پاؤں دکھانا جائز ہے  ورنہ جائز  نہیں۔ ناجائز ہونےکی  صور ت میں چپل کی تصویر لگا کر ساتھ میں  لیڈیز کسٹمر ز کےتحریری کمنٹس  لگا دیئے جائیں۔ اس کے علاوہ  مارکیٹنگ کے ماہرین سے   متبادل اسٹریٹیجز پوچھ کرمفتیان کرام سے ان کا حکم معلوم کرنے کے بعد ان  کو اپنائیں ،مثلا مخصوص دنوں یا پروڈکٹ کی مخصوص تعداد خریدنے پر کسٹمرز کو   ڈسکاونٹ دینا، ریوارڈ سسٹم اپنانا، ای میل مارکیٹنگ ،  ایس ای او ( <span dir=""LTR"">SEO</span>   )  کو بہتر کرنا،  ویب سائٹ  اور اشتہاری پوسٹوں کو  شریعت کےحدود کےاندر رہ کر جاذب سے جاذب تر  بنانا ، برانڈ امیج ہی یوں بناناجس میں کسٹمرز کو عورتوں کی تصویر کی توقع ہی نہ ہو،وغیرہ۔ واضح رہے کہ شریعت کی خلاف ورزی کرکے  کمائی ہوئی رقم میں  برکت نہیں ہوتی ، اس طرح عورتوں کی تصاویر وغیرہ لگا کر  ایڈورٹائزنگ  کرنے پر  بے حیائی  پھیلانے  کا  گناہ بھی   ہوگا ،اس لیے اس سے احتراز لازم ہے۔</p><h6 class=""has-text-align-right"">حوالہ جات</h6><h5><h5><strong>المحيط البرهاني في الفقه النعماني (5/ 334)</strong></h5>
<h5>وأما النظر إلى الأجنبيات: فنقول: يجوز النظر إلى مواضع الزينة الظاهرة منهن، وذلك الوجه والكف في ظاهر الرواية... وروى الحسن عن أبي حنيفة رضي الله عنهما: أنه يجوز النظر إلى قدمها أيضاً؛ لأنها تحتاج إلى إبداء قدمها إذا مشت حافية أو متنعلة، فإنها لا تجد الخف في كل وقت، وفي رواية أخرى عنه قال: لا يجوز النظر إلى قدمها... وذلك كله إذا لم يكن النظر عن شهوة، فإن كان يعلم أنه لو نظر  اشتهى، أو كان أكثر رأيه ذلك، فليجتنب... وإن كان عليها ثياب، فلا بأس بأن يتأمل جسدها؛ لأن نظره إلى ثيابها لا إلى جسدها، فهو كما لو كانت في بيت فنظر إلى جدارها، وهذا إذا لم تكن ثيابها ملتزقة بها بحيث تصف ما تحتهاولم يكن رقيقاً بحيث يصف ما تحته، وإن كانت بخلاف ذلك فينبغي له أن يغض بصره؛ لأن هذا الثوب من حيث إنه لا يسترها بمنزلة شبكة عليها</h5>
<h5><strong>الدر المختار وحاشية ابن عابدين (رد المحتار) (1/ 406)</strong></h5>
<h5> ولا يظن من لا فطنة عنده أنا إذا قلنا صوت المرأة عورة أنا نريد بذلك كلامها، لأن ذلك ليس بصحيح، فإذا نجيز الكلام مع النساء للأجانب ومحاورتهن عند الحاجة إلى ذلك، ولا نجيز لهن رفع أصواتهن ولا تمطيطها ولا تليينها وتقطيعها لما في ذلك من استمالة الرجال إليهن وتحريك الشهوات منهم</h5>
</h5><p>نعمت اللہ</p><p>دارالافتاء جامعہ الرشید،کراچی</p><p><span dir=""LTR"">14</span>/ذی قعدہ/<span dir=""LTR"">1445</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12740,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2024-05-23,https://almuftionline.com/2024/05/23/12749/,قضانمازوں کے فدیے کا حکم,<p>میں باضابطہ قضانمازیں ادا کرتا رہا لیکن اب عمر کی وجہ سے (عمر ۸۵ سال ہے) بہت مشکل محسوس کرتا ہوں،وقت کی نماز بھی بہت مشکل سے ادا کرتا ہوں،اس حوالے سے چند سوالات کے جوابات مطلوب ہیں۔میرے ذمے 5320نمازیں ہیں ،کیا میں ان نمازوں کا فدیہ دے سکتا ہوں؟اگر فدیہ دے سکتا ہوں تو کل 5320 نمازوں کا کتنا فدیہ بنے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>پ زندگی میں نمازوں کا فدیہ  ادا نہیں  کرسکتے،بلکہ جس طرح ممکن ہوقضانمازیں ادا کرتے رہیں،کھڑے ہوکرقضاکرنا مشکل ہو تو بیٹھ کر یا لیٹ کر جیسےقدرت  ہو قضا نمازیں ادا کرتے رہیں،اگر کسی طرح بھی قضانمازیں اداکرنے کی قدرت  نہ ہوتو انتقال کے وقت جتنی نمازوں کی قضاباقی ہو، ان کے فدیے کی ادائیگی کی وصیت کرنا لازم ہے،جو ایک تہائی ترکہ میں سے پوری کی جائے گی۔</p><p>ایک نماز کا فدیہ ایک  صدقۃ الفطر(سوا دو کلو گندم احتیاطاً یا ساڑھے تین کلو کھجوریاکشمش یاجو) کی مقدار کے برابر ہے ،جوکہ گندم کے حساب سے آج کل تقریبا ً327 روپے بنتا ہے،اس حساب سے بوقت ادائیگی کل رقم معلوم کرلی جائے۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (2/ 74)</h5>
<h5>(قوله ولو فدى عن صلاته في مرضه لا يصح) في التتارخانية عن التتمة: سئل الحسن بن علي عن الفدية عن الصلاة في مرض الموت هل تجوز؟ فقال لا. وسئل أبو يوسف عن الشيخ الفاني هل تجب عليه الفدية عن الصلوات كما تجب عليه عن الصوم وهو حي؟ فقال لا. اهـ. وفي القنية: ولا فدية في الصلاة حالة الحياة بخلاف الصوم. اهـ.</h5>
<h5>الدر المختار وحاشية ابن عابدين (رد المحتار) (1/ 356)</h5>
<h5>قلت: ثبوت الفدية في الصوم يحتمل أن يكون معللا بالعجز وأن لا يكون، فباعتبار تعليله به يصح قياس الصلاة عليه لوجود العلة فيهما، وباعتبار عدمه لا يصح، فلما حصل الشك في العلة <strong>قلنا بوجوب الفدية في الصلاة احتياطا</strong>؛ لأنها إن لم تجزه تكون حسنة ماحية لسيئة، فالقول بالوجوب أحوط؛ ولذا قال محمد تجزئه إن شاء الله تعالى، ولو كان بطريق القياس لما علقه بالمشيئة كما في سائر الأحكام الثابتة بالقياس، هذا خلاصة ما أوضحناه في حواشينا على شرح المنار للشارح.</h5>
<h5>البحر الرائق شرح كنز الدقائق ومنحة الخالق وتكملة الطوري (2/ 67)</h5>
<h5>وأما الفرض فلا يصح قاعدا مع القدرة على القيام ويأثم ويكفر إن استحله وإن صلى قاعدا لعجزه أو مضطجعا لعجزه فثوابه كثوابه اهـ.</h5>
<h5>البحر الرائق شرح كنز الدقائق ومنحة الخالق وتكملة الطوري (2/ 121)</h5>
<h5>(قوله تعذر عليه القيام أو خاف زيادة المرض صلى قاعدا يركع ويسجد)<span dir=""LTR"">…</span></h5>
<h5>الدر المختار وحاشية ابن عابدين (رد المحتار) (2/ 72)</h5>
<h5>قوله( نصف صاع من بر) أي أو من دقيقه أو سويقه، أو صاع تمر أو زبيب أو شعير أو قيمته، وهي أفضل عندنا لإسراعها بسد حاجة الفقير إمداد. ثم إن نصف الصاع ربع مد دمشقي من غير تكويم، بل قدر مسحه كما سنوضحه في زكاة الفطر<span dir=""LTR"">.</span></h5>
</h5><p>محمد حمزہ سلیمان</p><p>دارالافتا ء،جامعۃالرشید ،کراچی</p><p> ۱۴.ذو القعدہ۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد حمزہ سلیمان بن محمد سلیمان</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12749,jameya-tur-rasheed,نماز کا بیان,قضاء نمازوں کا بیان
2024-05-23,https://almuftionline.com/2024/05/23/12750/,قضاروزوں کے فدیے کا حکم,<p>میری عمر 85 سال ہے،میرے ذمے 75 روزوں کی قضالازم ہے،کیا میں ان روزوں کا فدیہ دے سکتا ہوں؟ اگر فدیہ دے سکتا ہوں تو  75 روزوں کا کل کتنا فدیہ بنے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر انسان بوڑھا ہوجائے اور کسی ایسے مرض میں مبتلا ہو کہ روزہ رکھنے کی بالکل طاقت نہ ہو اور نہ ہی اس مرض سے صحتیابی کی کوئی امید ہوتوایسے شخص کے لیے  روزے رکھنے کے بجائے یا روزوں کی قضاکے بجائے فدیہ اداکرنا لازم</p><p>ہے،لہٰذا اگر آپ  پیرانہ سالی کی وجہ سے اتنے کمزور ہوچکے ہیں کہ روزہ رکھنے کی بالکل بھی طاقت نہیں ہے تو آپ کے لیے روزوں کے فدیے کی ادائیگی لازم ہے اور اگر فدیہ ادا نہ کرسکیں تو بوقتِ انتقال ذمے میں باقی رہ جانے والے روزوں کے فدیے کی ادائیگی کی وصیت کرنا لازم ہے،جو ایک تہائی ترکہ میں سے پوری کی جائے گی۔</p><p>ایک روزے کا فدیہ ایک  صدقۃ الفطر(سوا دو کلو گندم احتیاطاً یا ساڑھے تین کلو کھجوریاکشمش یاجو) کی مقدار کے برابر ہے ،جوکہ گندم کے حساب سے آج کل تقریبا ً327 روپے بنتا ہے،اس حساب سے 75 روزوں کا فدیہ 24525 روپے بنتا ہے۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (2/ 427)</h5>
<h5>(وللشيخ الفاني العاجز عن الصوم الفطر ويفدي) وجوبا<span dir=""LTR"">.</span></h5>
<h5>الدر المختار وحاشية ابن عابدين (رد المحتار) (2/ 427)</h5>
<h5> (قوله وللشيخ الفاني) أي الذي فنيت قوته أو أشرف على الفناء، ولذا عرفوه بأنه الذي كل يوم في نقص إلى أن يموت نهر، ومثله ما في القهستاني عن الكرماني: المريض إذا تحقق اليأس من الصحة فعليه الفدية لكل يوم من المرض اهـ وكذا ما في البحر لو نذر صوم الأبد فضعف عن الصوم لاشتغاله بالمعيشة له أن يطعم ويفطر لأنه استيقن أنه لا يقدر على القضاء (قوله العاجز عن الصوم) أي عجزا مستمرا كما يأتي، أما لو لم يقدر عليه لشدة الحر كان له أن يفطر ويقضيه في الشتاء فتح (قوله ويفدي وجوبا) لأن عذره ليس بعرضي للزوال حتى يصير إلى القضاء فوجبت الفدية نهر، ثم عبارة الكنز وهو يفدي إشارة إلى أنه ليس على غيره الفداء لأن نحو المرض والسفر في عرضة الزوال فيجب القضاء وعند العجز بالموت تجب الوصية بالفدية.</h5>
</h5><p>محمد حمزہ سلیمان</p><p>دارالافتا ء،جامعۃالرشید ،کراچی</p><p>۱۴.ذو القعدہ۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد حمزہ سلیمان بن محمد سلیمان</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12750,jameya-tur-rasheed,روزے کا بیان,روزے کے جدید اور متفرق مسائل
2024-05-23,https://almuftionline.com/2024/05/23/12751/,فرض نمازیں بیٹھ کرادا کرنے کا حکم,<p>میں باضابطہ نمازیں ادا کرتا رہا لیکن اب عمر کی وجہ سے (عمر ۸۵ سال ہے) بہت مشکل محسوس کرتا ہوں،وقت کی نماز بھی بہت مشکل سے ادا کرتا ہوں،کیا نمازیں بیٹھ کر ادا کرسکتا ہوں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جو شخص کسی بیماری کی وجہ سے نماز میں اٹھنے بیٹھنے پر قادر نہ ہو،یعنی  اٹھنے بیٹھنےکے ساتھ نماز پڑھنے کی صورت میں اس کی بیماری میں اضافے کا یا صحت یاب ہونے میں تاخیرہونے کا ، یا ناقابلِ برداشت تکلیف کا غالب گمان ہو، تو ان صورتوں میں بیٹھ کرنماز پڑھنا جائز ہے،البتہ قابلِ برداشت اور معمولی درد یا کسی موہوم تکلیف کی وجہ سے فرض نماز میں قیام کو ترک کردینا اور بیٹھ کر نماز پڑھنا جائز نہیں،البتہ اگر آپ فرض نماز میں مکمل قیام پر تو قادر نہیں، لیکن کچھ دیر کھڑے ہوسکتےہیں،تو آپ کے لیے اُتنی دیر کھڑا ہونا فرض ہے، اگر چہ کسی چیز کا سہارا لے کر کھڑا ہونا پڑے، اس کے بعد بقیہ نماز زمین پر بیٹھ کر پڑھنا جائز ہے۔</p><h6 class=""has-text-align-right"">حوالہ جات</h6><h5><h5> (الدر المختار،کتاب الصلاۃ:1/445)</h5>
<h5> (ومنها القيام<span dir=""LTR"">)….. (</span>في فرض) وملحق به كنذر وسنة فجر في الأصح (لقادر عليه) وعلى السجود<span dir=""LTR"">.</span></h5>
<h5>الدر المختار وحاشية ابن عابدين (رد المحتار) (2/ 95)</h5>
<h5> (من تعذر عليه القيام) أي كله (لمرض) حقيقي وحده أن يلحقه بالقيام ضرر به يفتى(قبلها أو فيها) أي الفريضة (أو) حكمي بأن (خاف زيادته أو بطء برئه بقيامه أو دوران رأسه أو وجد لقيامه ألما شديدا) أو كان لو صلى قائما سلس بوله أو تعذر عليه الصوم كما مر (صلى قاعدا) ولو مستندا إلى وسادة(بركوع وسجود وإن قدر على بعض القيام) ولو متكئا على عصا أو حائط (قام) لزوما بقدر ما يقدر ولو قدر آية أو تكبيرة على المذهب لأن البعض معتبر بالكل (وإن تعذرا) ليس تعذرهما شرطا بل تعذر السجود كاف (لا القيام أومأ)۔</h5>
<h5>النهر الفائق شرح كنز الدقائق (1/ 334)</h5>
<h5> حديث عمران بن حصين قال: كانت بي بواسير فسألت النبي - صلى الله عليه وسلم - عن الصلاة فقال: (صل قائمًا فإن لم تستطع فقاعدًا فإن لم تستطع فعلى جنبك) زاد النسائي: (فإن لم تستطع فمستلقيًا لا يكلف الله نفسًا إلا وسعها) أو صلى قاعدًا۔</h5>
</h5><p>محمد حمزہ سلیمان</p><p>دارالافتا ء،جامعۃالرشید ،کراچی</p><p><span dir=""RTL"">۱۴.ذو القعدہ</span><span dir=""RTL"">۱۴۴۵ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد حمزہ سلیمان بن محمد سلیمان</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",12751,jameya-tur-rasheed,نماز کا بیان,مریض کی نماز کا بیان
