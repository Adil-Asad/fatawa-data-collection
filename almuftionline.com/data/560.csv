issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-01-06,https://almuftionline.com/2022/01/06/7815/,تہجد کے نوافل دو رکعتوں کی صورت پڑھنا افضل ہے یا چار کی ؟,<p> تہجد کی نماز دو رکعت پڑھنا افضل ہے یا چار چار، شریعت کی روشنی میں جواب  دیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>تہجد اور اسی طرح رات کے دیگر نوافل کو  دو ، دو رکعتوں کی صورت میں پڑھنا   افضل ہے۔</p>",7815,jameya-tur-rasheed,نماز کا بیان,سنتوں او رنوافل کا بیان
2022-01-06,https://almuftionline.com/2022/01/06/7814/,فقہاء کے غیر مفتی بہ (مرجوح)قول پر عمل کر نے کا حکم,<p>کسی نے فقہ حنفی میں  غیر مفتی بہ قول پر عمل کیا  تو جائز ہے کہ نہیں؟ مثلاً  نماز استسقاء بغیر جماعت اور خطبہ کے ادا کی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب کسی مسئلہ میں مفتی بہ قول کے مقابلہ میں کسی فقیہ کا مرجوح قول ہو تو اس صورت میں مرجوح قول پر عمل کرنا اور فتویٰ دینا دونوں درست نہیں ہیں ، کیوں کہ مرجوح  بمنزلہ منسوخ  ہوتا ہے، اور منسوخ پر عمل کرنا درست نہیں ہے۔  البتہ شدید ضرورت اور حاجت کے موقع پر مستند علماء و مفتیان کرم اگر مرجوح پر عمل  کرنے کی اجازت دیں تو پھر جائز ہے۔</p>",7814,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-01-06,https://almuftionline.com/2022/01/06/7813/,صریح الفاظ میں دو طلاقیں دینے کا حکم,<p>  طلاق بائن کی تعریف کیا ہے  اور یہ بھی بتا دیں کہ طلاق بائن  دو ہی ہو سکتی  ہیں  یا دو سے کم بھی بائن ہو سکتی ہے؟ ایک آدمی نے عورت سے کہا کہ میں نے آپ  کو دو طلاق دئیے  ہیں کیا عورت بائینہ ہو گی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>طلاقِ بائن وہ طلاق ہوتی ہے جس سے نکاح ختم ہوجاتا ہے۔یہ طلاق ایسے کنایہ (گول مول) الفاظ سے  بھی    واقع ہوتی ہے جس سے فوری طور پررشتہ نکاح ختم کرنا مقصود ہوتا ہے اور صریح الفاظ  کے ساتھ اگر بائن وغیرہ کوئی ایسی صفت ذکر کی جائے جس سے طلاق کے معنی میں شدت پیدا ہو تو اس طرح صریح الفاظ سے بھی بائن طلاق واقع ہو جاتی ہے۔ طلاق بائن کا حکم یہ ہے کہ اس کی وجہ سے عورت نکاح سے خارج ہو  جاتی ہے، اس لیے ایسی  طلاق    کے بعد تجدید نکاح سے قبل میاں بیوی کے لئے  تعلقات قائم کرنا یا رجوع کرنا جائز نہیں ہوتا۔ طلاق بائن کے بعد رجوع کی صورت یہ ہے کہ شوہر  گواہوں کی موجودگی میں نئے مہر کے ساتھ دوبارہ نکاح کرے۔ طلاق رجعی کی طرح طلاق بائن بھی ایک یا دو  دی  جا سکتی ہیں  البتہ تجدید نکاح کے بعد مرد کے پاس باقی ماندہ طلاقیں دینے کا ہی اختیار ہو تا ہے ۔</p><p>صورت مسئولہ میں مرد نے اپنی بیوی کو صریح الفاظ میں دو طلاقیں دی ہیں چنانچہ عورت پر دو طلاق رجعی واقع ہوں گی  یعنی دوران عدت مرد اپنی بیوی سے بغیر تجدید نکاح کے رجوع کر سکتا ہے ۔</p>",7813,jameya-tur-rasheed,طلاق کے احکام,صریح طلاق  کابیان
2022-01-06,https://almuftionline.com/2022/01/06/6115/,امپورٹر اورآئل مل ریفائزیز   کے معاملات کی مختلف صورتیں,"<p>٭  مال بالکل حاضر اور موجود ہوتا ہے اور ڈیلوری سے کوئی مانع موجود نہیں ہوتا ، اس کو ریڈی ڈلیوری یاحاضر سودا کہتے ہیں ۔</p><p>٭  کبھی امپورٹر کا مال اس کے آئل ٹرمینل پر موجود ہوتا ہے مگر مال کلئیر نہیں ہوا ہوتا۔ کلئیر ہونے میں چند گھنٹوں کی دیر ہوتی ہے یاکبھی دو چار دن کی بھی دیر ہوتی ہے ( مال کلئیر نہ ہونے کی وجہ سے کبھی یہ ہوتا ہے کہ کسٹم ڈیوٹی ادا کرنا  باقی ہوتا ہے یاکوئی اور کاغذ ی کاروائی رہتی ہے ۔ )</p><p>٭ کبھی مال جہاز میں ہوتا اور جہاز راستے میں ہوتا ہے، مال کے  پہنچنے  میں ہفتے  دو ہفتے ، مہینے کا  وقت بھی لگ سکتا ہے، بائع یہ کہہ کر  بیچ دیتا   ہے کہ ہفتہ ، دو ہفتہ  بعد کی ڈیلیور کی بیجتا ہوں یا گلے مہینے کا بائیر آپشن (<span dir=""LTR"">Buyer Option</span>)  بیچتا ہوں یا اسی مہینے کا سیلر  آپشن ( <span dir=""LTR"">Seller Option</span> ) بیچتا ہوں ۔</p><p> <span dir=""LTR"">Buyer Option</span> کا مطلب یہ ہے کہ بائع کہتا ہے کہ مال اگلے مہینے میں جب خرید ار مطالبہ کرے گا میں دو دن کے اندر ڈیلیوری دینے کا پابند ہوں سودا بھی کر لیتے ہیں،  مال کی ڈیلیوری آئندہ  ذ کر کردہ  اوقات میں ہوتی ہے ۔</p><p> <span dir=""LTR"">Seller Option</span>  کا مطلب یہ کہ بائع کہتا ہے کہ مال کی ڈیلوری اس مہینے میں یا اگلے مہینے میں اپنی مرضی سے دونگا سودا  ابھی کر لیتے ہیں ریٹ اور مقدار بھی طے کر لیتے ہیں مثلا امپوٹر تاجر سے کہتا ہے <span dir=""LTR"">Full May Buyer Option</span> یا <span dir=""LTR"">Full May Seller Option</span> (100 ٹن)  مال 9000 روپے فی من کے حساب سے آپ کوبیچتا ہوں،  تاجر اس کو منظور کر لیتا ہے ۔</p><p>پھر تاجر کبھی یہ سودا اپنا نفع رکھ کر مثلا 9050  روپےفی من دو سرے تاجر کو دے دیتا ہے،  دوسرا تاجر  تیسرے تاجر کو دے دیتا ہے، نفع یا نقصان دونوں صورتیں ممکن ہوتی ہیں، اسی طرح یہ سودا پورا  مہینہ بازار میں گردش کرتارہتا ہے بالآخر جب مال امپورٹر کے پاس پہنچ جاتا ہے اور کلئیر ہو جاتا ہے (جس میں کبھی تو مقرر وقت پر  مال آجاتا ہے اور کبھی مزید دیر بھی لگ جاتی ہے ایسی صورت میں مال مقرر وقت پر نہ ملنے سے در میان کے سب تاجروں کو بازار کے اترنے چڑھنے کی وجہ سے نقصان بھی اٹھانا پڑتا ہے۔) تو امپورٹر اپنے خریدار کو مال حوالے کرنے لگتا ہے، اب اس تاجر نے تو آگے بیچ دیا ہوتا ہے، وہ تاجر نئے خریدار سے مال اٹھانے کا مطالبہ کرتا ہے، اس طرح آخر میں گھی مل یا آئل ڈپو والا اس کا سودا کر لیتے ہیں اور مال وہی اٹھاتے ہیں ،در میان کے سب تاجر مال کا حوالہ ایک دوسرے کو کر دیتے ہیں اور اپنے حصے کے نفع یا نقصان کے ساتھ اپنے  مال کی رقم ادا کر دیتے ہیں ۔</p><p><strong>سوالات:</strong></p><p>۱۔۔۔ امپورٹرکا ان تمام صورتوں میں مال بیچنا اور پہلے تاجر کا اس سے خریدنا پھر آگے بیچ  دینا کیسا ہے ؟</p><p>۲۔۔۔کیا اگر یہ سب معاملے وعدہ کے طور پر ہوں تو کیا حکم ہے ؟ نیز اگر یہ سب معا ملے وعدہ ٴبیع کے طور پر ہوں تو سب تاجروں کے اس  مال پر قبضہ و ضمان میں آنے کی کیا صورت ہو سکتی ہے ؟</p><p>۳۔۔۔کیا  آخری خریدار جو مال حسی طور قبضہ  کرتا ہے اس کا  خریدنا  اور پھر آگے بیچنا جائز ہوگا  ؟جبکہ یہ  مال بیع قبل القبض  کے تسلسل سے آیاہوتا ہے ۔</p><p>۴۔۔۔اگر در میان میں صرف ایک ہی  مِڈل مین ہو تو کیا اس کے قبضے  میں لینے کی صورتیں ممکن ہیں؟ نیز زیادہ تاجروں کی مداخلت کی صورت میں جواز کی کوئی صورت ہے یا نہیں ؟</p><p><strong>امپورٹر کے مال  کی نو عیت : </strong></p><p>۵۔۔۔امپورٹرکبھی تو تیا  ر آئل ہی منگوا لیتے ہیں اس کے لئے کسی صنعتی عمل کی ضرورت نہیں ہوتی اور کبھی امپورٹر خام تیل منگواتے ہیں  اور پھر اپنی آئل  ریفائیزیز  میں  ریفائن کر کے دیتے  ہیں۔</p><p>کبھی آئل سیڈ ( <span dir=""LTR"">Oil Seed</span> ) منگواتے  ہیں ، اس میں پہلے بیجوں  سے تیل نکالتے ہیں اور پھر اسےریفائن  کرتے ہیں اور پھر بیچتے  ہیں یعنی  ان کا  صنعتی  عمل شامل ہوتا ہے ۔ اس صورت میں کہ جب ان کا صنعتی  عمل شامل ہوتا ہے۔ سلم یا استصناع کے قواعد کے مطابق ان سے غیر حاضر مال خرید نا کیسا ہے ؟</p><p><strong>وضاحت: </strong>سائل نے بتایا کہ ریفائن کے عمل کے دوران آئل میں مختلف قسم کے کیمیکلزڈالے جاتے ہیں، جن کا مقصدآئل کی صفائی، رنگ کا صاف کرنا اور اس کی قدرتی مہک کو دور کرنا ہوتا ہے۔</p><p> ۶۔۔۔آئل ریفائنری  والے بھی کبھی  تو تیار کوکنگ آئل بیچتے ہیں اور کبھی کچھ مقدار تیار اور کچھ خام تیل کی شکل میں یا بیچ  کی شکل میں ان کے پاس ہوتی ہے اور کبھی کچھ مقدار یا ساری مقدار بیجوں  کی شکل میں امپورٹ کے مراحل میں ہوتی ہے، مل والوں کے پاس موجود نہیں ہوتا تو اب تاجر کا ان سے خرید نا جائز ہو گا ؟ نیز اس صورت میں اگر وعدہ ٔ  بیع کر کے معاملات طے کر لیں اور آگے تمام تاجر وعدہ  کر کے  ہی معاملات کرتے رہیں تو کیا حکم ہے ؟</p><p><strong>وضاحت: </strong>سائل نے فون پر بتایا ہم جب آئل خریدتے ہیں تو آئل گاڑی میں بھرنے کے بعد مشین سے گزارتے ہیں، جس سے آئل کی صحیح مقدار معلوم ہو جاتی ہے، البتہ جس گاڑی میں آئل ڈالا جاتا ہے اس کی مقدار بھی معلوم ہوتی ہے، اور جب ہم خریدتے ہیں تو گاڑیوں کی تعداد کے اعتبار سے خریدتے ہیں، جیسے دس، بیس یا تیس گاڑیاں وغیرہ۔جس سے ایک حد تک آئل کی مقدار کا اندازہ ہو جاتا ہے، البتہ یقینی مقدار معلوم کرنے کے لیے مشین کے اوپر سے گاڑی گزری جاتی ہے، جس سے یقینی مقدار معلوم ہو جاتی ہے۔</p><p>بعض امپورٹرز سے معلومات لینے پر یہ بھی بتایا گیا کہ جب آئل بھیجا جاتا ہے تو پہلے خریدار کو باقاعدہ اطلاع دی جاتی ہے اور وہ اس کمپنی کے ذریعہ مال بھیجنے پر راضی ہوتا ہے، ایسا نہیں ہوتا کہ خریدار کو بالکل اطلاع دیے بغیر مال لوڈ کر دیا جائے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوالات کے جوابات سے پہلے بطورِ تمہید جاننا چاہیے کہ فقہائے کرام رحمہم اللہ نے خریدوفروخت کے کچھ اصول بیان کیے ہیں، جن میں سے درج ذیل تين اصول  مذكوره سوالات سے متعلق ہیں:</p><ul>
<li>جو چیز آدمی کی ملکیت میں نہ ہو وہ چیزکسی شخص کو بیچنا جائز نہیں، البتہ خریدوفروخت کی دو قسمیں یعنی سلم (جس میں قیمت پہلے اور بیچی گئی چیز بعد میں وقتِ مقررہ پر دی جاتی ہے)  اور استصناع (آرڈر پر مال تیا کروانا) میں بغیر ملکیت کے بھی چیز آگے بیچنا جائز ہے۔</li>
<li>منقولی چیز (جس کو ایک جگہ سے دوسری جگہ منتقل کیا جا سکتا ہو) خریدنے کے بعدقبضہ کیے بغیر اس کو آگےفروخت کرنا  جائز نہیں۔</li>
<li>خریدفروخت کے معاملے میں ثمن یعنی قیمت کی تاجیل (قیمت بعد میں وقتِ مقررہ پر ادا کرنا) درست ہے، لیکن بیچی گئی چیز کی تاجیل سلم (خریدوفروخت کی ایک قسم جس میں قیمت پہلے اور بیچی گئی چیز بعد میں وقتِ مقررہ پر دی جاتی ہے) اور استصناع (آرڈر پر مال تیا کروانا) کے علاوہ کسی صورت میں جائز نہیں۔</li>
</ul><p>ان اصولوں کے بعد سوالات کے جوابات بالترتیب ملاحظہ فرمائیں:</p><ol>
<li>صورتِ مسئولہ میں مال بندرگاہ پر پہنچنےکے بعد امپورٹر کا مال بیچنا بلاشبہ  جائز ہے، اسی طرح اگر مال پورٹ پر نہ پہنچا ہو، بلکہ ابھی راستے میں ہو تو ایسی صورت میں بھی مال آگے بیچنا درست ہے، کیونکہ  تجارت کے عالمی قوانین کے مطابق عرف میں جہاز راں کمپنی خریدار کی وکیل شمار ہوتی ہے،  بشرطیکہ فروخت کنندہ <span dir=""LTR"">(Saller)</span>کمپنی کا انتخاب کرنے سے پہلے خریدار <span dir=""LTR"">(Buyer)</span>سے مال لانے والی کمپنی کے بارے میں رائے طلب کر لے یا کم از کم  انتخاب کرنے کے بعد مال لوڈ کرنے سے پہلے خریدار کو جہاز راں کمپنی کا علم ہو جائے اور اس کی طرف سے مذکورہ کمپنی کے ذریعہ مال بھیجنے پر اتفاق کا اظہار ہو جائے، تاکہ شرعی اعتبار سے وکالت کا معاملہ منعقد ہو جائے،(اس میں اصولی طور پر راستے کا خرچ خریدار کو برداشت کرنا چاہیے، کیونکہ جہاز راں کمپنی خریدار کی وکیل ہوتی ہے، لیکن اگر فروخت کنندہ اپنی مرضی سے راستے کا خرچ برداشت کرتا ہے تو بھی وکالت کے معاملے پر اثر نہیں پڑے گا، بشرطیکہ مال لوڈ کرنے سے خریدار کی طرف سے اتفاقِ رائے ہو چکا ہو) اس کے بعد خریدا گیا مال جہاز راں کمپنی کے سپرد کرنے سے خریدار  یعنی امپورٹرکا قبضہ اور مال کا ضمان اس کی طرف منتقل ہو جاتا ہے اور خریدار کا قبضہ ہوجانے کے بعد اس چیز کو آگے بیچنا جائز ہوتا ہے۔ اور مال فروخت ہوجانے کے بعد ضرورت کے پیشِ نظر مسافتِ سفر،کسٹم ڈیوٹی یا قانونی کاروائی مکمل کرنے کی وجہ سے ہونے والی تاخیر کی گنجائش ہے،  اس سے معاملہ ناجائز نہیں ہو گا۔</li>
</ol><p>البتہ امپورٹر سے مال خریدنے والے شخص کا مال پر قبضہ کیے بغیر آگے بیچنا جائز نہیں، لہذا جب تک مال پورٹ تک نہیں پہنچ جاتا اس وقت تک یہ خریدار مال آگے نہیں بیچ سکتا، اسی طرح مال پر قبضہ کیے بغیر دوسرے خریدار کا تیسرے کو اور تیسرے خریدار کا چوتھے کو مال بیچنا شرعی حکم کے سراسر خلاف اور ناجائز ہے، نیز اس میں سٹہ اور جوئے کا عنصر بھی پایا جاتا ہے، کیونکہ ہر تاجر مال پر قبضہ کیے بغیر صرف ریٹ کا فرق برابر کرکے نفع یا نقصان کا ذمہ دار ہوتا ہےاور اسی کا نام سٹہ ہے، اس لیے اس خریدوفروخت کی قطعاً اجازت نہیں۔</p><ol>
<li>امپورٹر سے خریدنے والے شخص کا اپنے خریدار سے وعدہٴ بیع کرنا جائز ہے، اسی طرح دوسرے خریدار کا تیسرے سے اور تیسرے کا چوتھے خریدار سے وعدہٴ بیع کرنے میں کوئی حرج نہیں، البتہ اس میں بھی اس بات کا لحاظ رکھنا ضروری ہے کہ ہر خریدار مال اپنے قبضہ اور ضمان میں لینے کے بعد آگے حتمی فروخت کرے، ورنہ معاملہ ناجائز اور خلافِ شرع ہو گا اورمذکورہ صورت میں مال کےقبضہ و ضمان میں لینے کی یہی ایک صورت ہے کہ ہر خریدار اپنے فروخت کنندہ سے مال لے کر اس کو اپنے گودام یا ٹینک میں منتقل کرے، اس کے علاوہ مذکورہ صورت میں  کسی گاڑی والے کو وکیل بنا کر بھیج دینا کافی نہیں، کیونکہ یہاں امپورٹر اور آئل مل والے کے درمیان کئی تاجر ہوتے ہیں، جبکہ ایک آدمی خریدار اور فروخت کنندہ دونوں کی طرف سے وکیل نہیں بن سکتا۔</li>
<li>اگر آخری خریدار کے علم میں ہو کہ فروخت کنندہ نے  مال پر قبضہ کیے بغیر مجھے بیچا ہے تو اس صورت میں اس کا یہ مال خریدنا جائز نہیں،کیونکہ اس صورت میں جوئے اور سٹہ کے کام کی تائید کرنا لازم آتا ہے،  البتہ اگر اس کے علم میں نہ ہو کہ اس نے قبضہ کیے بغیر مجھے بیچا ہے تو اس صورت میں آئل فیکٹری والے کا مال خریدنا جائز ہے۔</li>
<li>اگر امپورٹر اور آئل ریفائن کرنے والے کے درمیان صرف ایک مڈل مین تاجر ہو تو اس صورت میں درمیان والے تاجر کے مال پر قبضہ کرنے کی دو صورتیں ہیں:</li>
</ol><p><strong>پہلی صورت:</strong>  مِڈل مین تاجر امپورٹر سے مال خرید لے اور پھر آگے  آئل ڈپو والے سے  آئل کی فروختگی کا صرف وعدہ کرے، اس کے لیے وہ آرڈر لیتے وقت رقم ایڈوانس بھی وصول کر سکتا ہے، آرڈ لینے کے بعد امپورٹر کے پاس اپنی گاڑی بھیجے اور مطلوبہ مقدار میں  آئل ڈپو والے تک پہنچا دے، جب یہ آئل ڈپو والے کے پاس پہنچے گا تو اس وقت صراحتاً زبانی خریدوفروخت کا معاملہ کر لیں اور اگر زبانی معاملہ نہ بھی کریں تو بھی آئل ڈپو والے کے پاس پہنچنے سے تعاطیاً (بغیر ایجاب وقبول کے مال دینا اور لینا)خریدوفروخت کا معاملہ منعقد ہو جائے گا۔ البتہ اس صورت میں یہ ضروری ہے کہ امپورٹر سے آئل اٹھانے والی گاڑی  مڈل مین تاجر کی طرف سے ہو، تاکہ وہ بطورِ وکیل مال پر قبضہ کرکے آئل ڈپو والےتک پہنچائے اور شرعاً وکیل کا قبضہ موکل کا قبضہ اور ضمان شمار ہوتا ہے۔</p><ul>
<li>دوسری صورت یہ کہ مڈل مین آئل خرید کر اپنے گودام یا اسٹور میں رکھے اور پھر اس کے بعد وہ آئل ڈپو والےکو فروخت کرے، اپنے گودام یا اسٹور میں مال رکھنے سے قبضہ اور ضمان دونوں خودبخود مڈل مین کی طرف منتقل ہو جائیں گے۔</li>
</ul><p>واضح رہے کہ اگر امپورٹر اور آئل ڈپو والے کے درمیان صرف ایک مِڈل مین تاجر ہو تومذکورہ بالادونوں صورتیںقابلِ عمل ہیں، لیکن اگر ان کے درمیان کئی مڈل مین تاجر ہوں، جیسا کہ سوال میں تفصیل ذکر کی گئی ہے تو اس صورت میں صرف دوسری صورت شرعاً قابلِ عمل ہو سکتی ہے، پہلی صورتشرعاًقابلِ عمل نہیں ہو گی، کیونکہ گاڑی والا شخص ایک وقت میں صرف ایک آدمی (فروخت کنندہ یا خریدار)کی طرف سے ہی وکیل بن سکتا ہے،لہذا صرف ایک مڈل مین کے گاڑی بھیجنے سے سب مڈل مین(<span dir=""LTR"">Middle Men</span>) تاجروں کا شرعاً قبضہ نہیں ہو گا، بلکہ ہرمڈل مین تاجر کا کوکنگ آئل پر علیحدہ قبضہ ہونا ضروری ہے اور یہ اسی وقت ممکن ہو گا جب ہر مڈل مین آئل خرید کر اپنے گودام یا ٹینک میں رکھے اور پھر آگے بیچے تو معاملہ درست ہو گا، ورنہ نہیں۔</p><ol>
<li>سوال میں آئل کی خریدوفروخت کی دو صورتیں ذکرکی گئی ہیں، ان دونوں کا حکم علیحدہ علیحدہ ہے:</li>
</ol><p><strong>پہلی صورت:</strong></p><p>        جب امپورٹر تیار شدہ آئل خریدے، جس میں صنعت کا دخل نہ ہوتو آئل بیع سَلم کے طور پر آگے بیچنا جائز ہے، اگرچہ آئل کی مطلوبہ مقدار فی الحال فروخت کنندہ کے پاس موجود نہ ہو، بشرطیکہ اس میں بیع سَلم کی شرائط جیسے آئل کی کوالٹی، مقدار، آئل تیار کرنے والی کمپنی کا نام، آئل کی سپردگی کا وقت اور دیگر تمام امور کا معلوم ہونا ضروری ہے، نیز خریدوفروخت کی مجلس میں تمام ثمن یعنی قیمت پر قبضہ کرنا بھی ضروری ہے، اسی طرح پہلا خریدار دوسرے کے ساتھ ، دوسرا خریدار تیسرے کے ساتھ اور تیسرا خریدار چوتھے شخص کے ساتھ بیع سلم کا معاملہ کر سکتا ہے، اس کو معاصر علمائے کرام نے""السلم الموازی"" کا نام دیا ہے۔اس میں خریدی گئی چیز کو آگے نہیں بیچا جاتا، کیونکہ بیع سَلم میں درحقیقت بیچی جانے والی چیز بیچنے والے کے ذمہ میں واجب ہوتی ہے، جس کو فقہائے کرام رحمہم اللہ دَین (ما ثبت فی الذمة یعنی وہ چیز جو کسی کے ذمہ واجب ہو، جیسے قرض وغیرہ) سے تعبیر کرتے ہیں، بعد میں جب وہ چیز عَین (جس کا حسی وجود ہو) کی صورت میں  اداکی جاتی ہے تو وہ درحقیقت اس دَین کا بدل ہوتی ہے جو بیع سَلم کے تحت بیچنے والے کے ذمہ میں واجب تھا اور فقہائے کرام رحمہم اللہ نے ضرورت کے پیشِ نظر دین کا بدل عین کی صورت میں ادا کرنے کو جائز قرار دیا ہے،  لہذا درمیان کے تاجروں کا آپس میں بیع سلم کرنے کو شرعاً قبضہ سے قبل بیچنا  نہیں سمجھا جائے گا۔</p><p>البتہ اس کے بعد جب آئل پورٹ پر پہنچے گا تو پھر تمام تاجروں کا علیحدہ علیحدہ آئل پر قبضہ کرنا ضروری ہے، صرف پہلے یا آخری تاجر کا قبضہ کرنے سے درمیان کے سب تاجروں کا شرعاً قبضہ شمار نہیں ہو گا، کیونکہ فقہائے کرام رحمہم اللہ نے مسلم فیہ یعنی بیع سلم میں خریدی گئی چیز کو بھی بغیر قبضہ کے آگے بیچنے کو جائز قرار نہیں دیا، کیونکہ حدیثِ پاک میں قبضہ سے پہلے خریدوفروخت کی ممانعت کی صورتوں مسلم فیہ (بیع سلم میں خریدی گئی چیز) کا بیچنا بھی شامل ہے۔یہی وجہ ہے کہ اگر  کوئی تاجر بیع سَلم  کرتے ہوئے یوں کہےکہ  وہ آئل  جو میں نے زید سے خریدا ہے وہ آپ کو بیچتا ہوں تو یہ معاملہ بیع قبل القبض ہونے کی وجہ سے ناجائز ہو گا۔ لہذا ہر تاجر مسلم فیہ پر پہلے قبضہ کرے اور پھر آگے اپنے ذمہ واجب شدہ آئل ادا کرنے کے لیے یہ آئل خریدار کے سپرد کرے تو اس آئل کو بیع سَلم کےتحت فروخت کنندہ کے ذمہ واجب  شدہ آئل کا بدل سمجھا جائے گا اور یہ معاملہ درست ہو جائے گا۔</p><p>نیزمذکورہ صورت سے متعلق فقہائے کرام رحمہم اللہ نے یہاں ایک اور مسئلہ بھی ذکر کیا ہے، وہ یہ کہ ہر تاجر قبضہ کرتے وقت چیز کی مقدار ماپے اور پھر آگے بیچے،کیونکہ حدیثِ پاک میں تصریح ہے کہ اگر کوئی شخص چیز خریدے تو اس کو ماپے بغیر استعمال نہ کرے اور آگے بیچنا بھی استعمال کے ہی حکم میں ہے، اس لیے مذکورہ صورت میں سوال میں ذکر کی گئی تفصیل کے مطابق بہتر یہی ہے کہ جس طرح پہلا تاجر مشین کے ذریعہ کیل یعنی ماپ کر آئل پر قبضہ کرتا ہے، اسی طرح ہر تاجر خریدے گئے آئل کو پہلے ماپے اور پھر آگے بیچے، تاکہ حدیث پر بھی عمل ہو جائے اور آئل کی مقدار میں کمی بیشی ہونے کی صورت میں جھگڑا اور نزاع بھی واقع نہ ہو، البتہ اگر ہر مڈل مین تاجر کے لیے علیحدہ طور پر آئل کی مقدار کو ماپنا مشکل ہو تو اس کا حل یہ ہے کہ تاجر ایسےٹینکر یا گیلن میں آئل منتقل کرے جس کی مقدار پہلے سے معلوم ہو، مثلا: اگركسی تاجر نے ہزار یا دو ہزار کلو گرام آئل خریدا ہے تو وہ ایسے ٹینکرمیں آئل منتقل کرے جس کی مقدار ہزار یا دو ہزار کلوگرام ہو، نیز اگر پہلا تاجر ایسے ٹینکر میں آئل ڈالتا ہے جس کی مقدار معلوم اور متعین ہے، جس سے آئل کی مقدار واضح طور پر معلوم ہو جاتی ہے تو اس صورت میں اسی ٹینکر کو آگے بیچنا جائز ہے، کیونکہ یہاں آئل سے بھرے ہوئے اسی ٹینکر کی خریدوفروخت مقصود ہو گی اور اس طرح آئل سے بھرے ہوئے پورے ٹینکر کی خریدوفروخت کرنا بھی جائز ہے۔</p><p><strong>دوسری صورت:</strong></p><p>جب امپورٹر آئل کے بیج <span dir=""LTR"">(Oil Seed)</span> خریدے اور پھر اس میں سے آئل نکال کر اس کو ریفائن کرنے کے بعد فروخت کرے تو اس صورت میں چونکہ امپورٹر کی صنعت کا دخل ہوتا ہے، اس لیے اس میں بیع سَلم اور استصناع دونوں  کرنا درست ہے، بیع سلم کی تفصیل پہلی صورت کے تحت گزر چکی ہے اور بیع استصناع کی تفصیل درج ذیل ہے:</p><p>امپورٹر سے ایسا مال خریدنا بھی جائز ہے، کیونکہ امپورٹر کا بیج سے آئل نکالنا، اس کو ریفائن کرنا اور ریفائن کرنے کے دوران مختلف قسم کے کیمیکلز ڈال کر آئل کی صفائی،اس کی قدرتی مہک کو دور کرنا اور اس کے رنگ کو خوب صاف ستھرا بنانابھی ایک قسم کی صنعت ہے، لہذا اس میں استصناع کا معاملہ کرنا درست ہے، پھر امپورٹر سے خریدنے والے کا آگے دوسرے شخص کے ساتھ استصناع کا معاملہ کرنا، تیسرے کا چوتھے کے ساتھ اور پھر چوتھے کا پانچویں شخص کے ساتھ استصناع کا معاملہ کرنا جائز ہے، کیونکہ استصناع میں یہ ضروری نہیں کہ فروخت کنندہ خود وہ چیز تیار کرے، بلکہ اگر کسی اور سے تیار کرکے چیز دیدے تو بھی درست ہے۔</p><p>استصناع میں بھی اصولی طور پر بیچی گئی چیز بیچنے والےکے ذمہ میں بطورِ دَین واجب ہوتی ہے اور مسلم فیہ کی طرح اس کی ادائیگی بھی عَین کی صورت میں کی جاتی ہے، نیز اس میں بھی مصنوع یعنی استصناع میں خریدی گئی چیز کو قبضہ سے پہلے آگے بیچنا ہرگزجائز نہیں، کیونکہ استصناع میں قبضہ سے پہلے خریدار کی ملکیت نہیں آتی،اس لیے مذکورہ صورت میں امپورٹر سے مال خریدنے کے بعد ہر تاجر کا آئل پر مستقل قبضہ کرنا ضروری ہے اور قبضہ کی صورت یہی ہے کہ ہر تاجر آئل کو اپنے ٹینک یا گودام میں منتقل کرے، البتہ اگر درمیان میں صرف ایک تاجر ہو تو اس میں اپنی گاڑی بھیج کر بطورِ وکیل قبضہ کرنا بھی کافی ہے۔</p><ol>
<li>آئل ریفائنری  والے کا حکم بھی امپورٹر کی طرح ہے، یعنی اگر وہ امپورٹر سے تیار آئل خرید کر بیچنا چاہتا ہواورفی الحال آئل کی اتنی مقدار اس کے پاس موجود نہ ہو تو اس صورت میں خریدار اور فروخت کنندہ آپس میں سَلم کا معاملہ کر سکتے ہیں اور اگر خام تیل یا بیج خرید کر اس کو ریفائن کرکے آگے بیچنا ہو تو اس میں استصناع اور سَلم دونوں طرح کا معاملہ کیا جا سکتا ہے، البتہ ہر تاجر کا آئل پر باقاعدہ قبضہ کرنا ضروری ہے، جیسا کہ اس کی تفصیل جواب نمبر5کے تحت گزر چکی ہے۔ نیز اگر ایسی صورت میں پہلے وعدہٴ بیع کا معاملہ کرلیا جائے اور پھر اس کے بعدقبضہ دیتے وقت  آئل کی خریدوفروخت کا حتمی معاملہ کرلیا جائےتو اس کی بھی اجازت ہے۔</li>
</ol>",6115,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2022-01-05,https://almuftionline.com/2022/01/05/8459/,انشورنس اور تکافل کا حکم,"<p><span dir=""LTR"">EFU</span>- لائف  انشورنس کمپنی اور <span dir=""LTR"">EFU-</span>حمایہ تکافل سے پالیسی لینا کیسا ہے؟ ان کمپنیز کا شرعی حکم کیا ہے؟ دونوں کمپنیاں ایک ہی چیز ہیں یا الگ الگ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p><span dir=""LTR"">-EFU</span>لائف انشورنس کمپنی سے کسی بھی  طرح کی پالیسی لینا سود ، غرر(دھوکہ) اور قمار( جوا)   پر مشتمل ہونے کی وجہ سے   ناجائز اور حرام ہے، جہاں تک مذکورہ تکافل کمپنی اور دوسری تکافل کمپنیوں  کا تعلق ہے تو ا س حوالے سے  ہماری رائے توقف کی ہے اور یہ مسئلہ ابھی تک زیر تحقیق ہے، تا ہم جو اہل   افتاء اس کی اجازت  دیتے ہیں اگر ان سے استفتاء کر کے جواز کا فتوی حاصل کر لیا  جائے تو اصولی  لحاظ سے  اس پر عمل کرنے کی گنجائش ہے۔</p>",8459,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-01-05,https://almuftionline.com/2022/01/05/8441/,خود رو گھا س بیچنے کا حکم,<p>ہمارے ہاں  ملکیتی زمین میں خود بخود اگنے والی گھاس  بسا اوقات کسی کو اجرت پر لے کر اس کے ذریعے کاٹی جاتی ہے،اجارہ کا یہ معاملہ عمل پر ہوتا ہے کہ  اس خاص جگہ کی گھا س کاٹنی ہے چاہے  ایک دن میں کاٹو یا ایک ہفتہ میں کاٹو، اور بطور اجرت  یا تو اسے پیسے دے دیے جاتے ہیں،یا پھر مزدور کی طرف سے کاٹی جانے والے گھاس سے ہی  ایک  متعین حصہ اس کے لیے مقرر کر دیا جاتا ہے ،پھر اس گھا س کو یا تو خود اپنے جانوروں کےلیے استعمال کیا جاتا ہے یا کسی اور کو بیچ دیا جاتا ہے۔</p><p>اور کبھی کبھار اس طرح کی گھا س کو کاٹنے سے پہلے ہی  بیچ دیا جاتا ہے۔ان صورتوں کا  شرعی حکم واضح فرما دیں۔</p><p>وضاحت از مستفتی: اس طرح خود بخود اگنے والی گھاس میں بسا اوقات مالک زمین کی محنت شامل ہوتی ہے اور بسا اوقات نہیں بھی ہوتی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بطور تمہید سمجھ لیجیے کہ:</p><ol>
<li>ملکیتی زمین میں جو گھاس خود بخود اگ جائے اور اسے اگانے میں مالک زمین کی  کسی طرح کی محنت  یا سبب  بننے کا عمل دخل نہ ہو تو یہ گھاس  مباح الاصل ہے، البتہ اگراس گھاس کو اگانے یا اس کی حفاظت  میں مالک زمین کی کسی نا کسی طرح  کی محنت شامل ہوتی ہے<strong> ""</strong>  مثلا :   مالک زمین اس گھاس کو پانی وغیرہ دیتا ہے، یا اس گھاس کی حفاظت کے لیے زمین کے اطراف میں  باڑ لگاتاہے، یا گھاس کی حفاظت کےلیے اپنی زمین سے جھاڑیا ں وغیرہ کاٹتاہے  یا دیگر کسی طریقے سے  زمین کی صفائی ستھرائی کرتا ہے، یا جانوروں  سے اس گھاس   کی حفاظت کرتا  ہے<strong>""</strong> تو یہ گھاس مباح نہیں ہو گی بلکہ مالک زمین کی مملوک ہو گی ۔</li>
<li>مباح الاصل گھاس کسی کی شخصی ملکیت نہیں ہوتی بلکہ  سب لوگوں کے لیے حلال اور مباح ہو تی ہے اور سب   لوگوں کو اس گھاس سے ایسے طریقے سے نفع اٹھانے کی اجازت ہوتی ہے جس سے دوسرے عام لوگوں کو کوئی نقصان نہ پہنچے،البتہ اگر کوئی شخص  مباح گھاس کو کاٹ کر  قبضہ اور احراز  کے ذریعے اپنے لیے محفوظ کر لے تو اس صور ت میں یہ اس کی شخصی ملکیت بن جائیگی۔</li>
<li>کرایہ داری کا معاملہ صحیح ہونے کے لیے یہ شرط ہے کہ  مزدور کی مزدوری اسی کے عمل سے وجود میں آنے والی چیز میں سے مقرر نہ کی جائے، لہذا اگر مزدور کی مزدوری اسی کے عمل سے وجود میں آنے والی چیز میں سے مقرر کر لی جائے تو کرایہ داری کا معاملہ فاسد ہو جاتا ہے  ۔</li>
<li>کرایہ داری کا معاملہ فاسد ہونے کی صورت میں شرعی حکم یہ ہے کہ اس صورت میں مزدور کو اس کی طے شدہ اجرت کے بجائے اس کے کام کی متعارف مزدوری کے بقدر مزدوری دی جائیگی۔</li>
<li>کسی چیز کو بیچنے کے لیے  اس چیز کا بیچنے والے کی شخصی ملکیت میں ہونا ضروری ہے، غیر مملوک اور مباح چیزوں کو بیچنا  ناجائز اور باطل ہے۔</li>
</ol><p>تمہید کے بعد اب گھاس کو کاٹنے کےلیے کسی کو کرایہ پر رکھنے یا گھاس کی خریدو فروخت سے متعلق احکام درج ذیل ہیں:</p><ul>
<li>ملکیتی زمین کی مملوکہ گھاس کاٹنے کے لیےکرایہ  داری کا معاملہ کرنا مطلقا جائز ہے، چاہے   کرایہ داری کا معاملہ وقت پر ہو یا گھاس  کاٹنے  کے عمل پر، البتہ مملوکہ زمین کی  مباح گھاس کاٹنےکے لیے  کرایہ داری کےمعاملے  کے جواز و عدم جوازمیں یہ تفصیل ہے کہ  اگر کرایہ داری کا معاملہ  گھاس کاٹنے کے عمل پر ہو ا ہے تو یہ ناجائز ہے اور اس کی وجہ سے کرایہ داری کا معاملہ فاسد ہو جائیگا اور اگر کرایہ داری کا معاملہ وقت پر ہوا  ہے تو یہ  جائز ہے  بشرطیکہ  مزدوری اسی گھاس  میں سے مقرر نہ کی  جائے جسے مزدور کاٹے گا، وگرنہ کرایہ داری کا یہ معاملہ بھی ناجائز اور فاسد ہو جائیگا،   کرایہ داری کا معاملہ فاسد ہونے کی صورت میں مزدور کو  طے شدہ مزدوری کے بجائے   اس کے کام کی متعارف مزدوری کے بقدر مزدور ی دی جائے گی اور گھاس ساری کرایہ پر رکھنے والے  کی ہو گی۔</li>
<li>ملکیتی زمین کی مملوکہ گھاس کو  بیچنا مطلقا جائز ہے، چاہے کاٹنے سے پہلے بیچا جائے یا بعد میں ، البتہ ملکیتی زمین کی مباح گھاس کو  کاٹ کر محفوظ کر لینے سے پہلے   بیچنا ناجائز اور باطل ہے اور  خریدو فروخت کے اس معاملے سے گھاس پر خریدار کی اور قیمت پر بیچنے والے کی ملکیت  ثابت نہیں ہو گی، تا ہم  اس طرح کی مباح گھاس کو کاٹ کر محفوظ کر لینے کے بعد بیچنا جائز ہے۔</li>
</ul>",8441,jameya-tur-rasheed,شرکت کے مسائل,شرکت سے متعلق متفرق مسائل
2022-01-05,https://almuftionline.com/2022/01/05/8345/,وضوء کے دوران داڑھی کے بالوں کا گرنا,<p>جب میں وضوء کرتا ہوں تو کسی نامعلوم وجہ سے میری داڑھی کے بال گرجاتے ہیں، کیا اس وجہ سے میں گناہگارہوں گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نہیں آپ گناہگار نہیں ہوں گے کیونکہ یہ بالوں کا گرنا آپ کے اختیار میں نہیں ہے،  اللہ کسی کو اس کے طاقت سے زیادہ مکلف نہیں بناتے۔</p>",8345,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2022-01-05,https://almuftionline.com/2022/01/05/7816/,باغ کو اجارہ پر دینے کی ایک صورت کا حکم,<p>میرا ایک باغ ہے میں خود اس  کی دیکھ بھال  نہیں کر سکتا ، میں نے دوسرے شخص کو اجارہ پر دیا ہے جس کی صورت کچھ اس طرح ہے کہ وہ شخص سالانہ مجھے پچاس لاکھ نقد رقم  دے گا اور ۱۰۰ کریٹ سیب دے گا اور شاخ تراشی کی لکڑی وہ بھی استعمال کرتا ہے اور میں بھی۔</p><p>باغ کے ساتھ کچھ خالی زمین بھی موجود ہے  اور یہ اجارہ چار سال کے لئے ہم نے کیا ہے، اور یہ بات بھی  واضح رہے کہ اس قسم کے اجارہ   لوگ  باغ کو مقصود  سمجھ کر کرتے ہیں خالی زمین کو نہیں، جبکہ اس طرح اجارہ علاقہ میں لوگوں نے علماء سے پوچھ کر بہت سارے کئے ہوئے ہیں اور وجہ یہی بتائے جارہی ہے کہ باغ کے ساتھ خالی زمین موجود ہے لیکن خالی زمین کی مقدار متعین نہیں ہے۔ کیا اس قسم کا اجارہ شریعت کی رو سے جائز ہے ؟ اگر نہیں تو کوئی جائز صورت نکل سکتی ہو تو وہ تحریر فرما کر مشکور  فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ  میں کئے جانے والے عقد  کی دو صورتیں ممکن ہیں اور وہ دونوں صورتیں ناجائز ہیں ۔ اگر یہ معاملہ براہ راست باغ کے درختوں کا اجارہ ہے تو یہ اس لئے  ناجائز ہے  کہ باغات میں موجود درختوں کو اجارہ پر دینا تاکہ مستاجر پھل وغیرہ حاصل کر سکے ،یہ جائز نہیں، اس لیے کہ اجارہ شرعاً منافع پر ہوتا ہے، کسی عین چیز کو ہلاک کرنے پر اجارے کا عقد کرنا شرعاً درست نہیں ہوتا۔</p><p>اور اگر  اجارہ  خالی زمین کا ہے تو  یہ  اجارہ جائز تو ہے لیکن اس میں بھی مستاجر کے لئے درختوں سے حاصل ہونے والے پھلوں کو استعمال کرنا جائز نہیں ہو گا (جبکہ عقد میں یہی مقصود ہے ) اور اس  کی وجہ بھی  وہی ہے جو اوپر گزری ہے۔  چنانچہ اس طرح  عقد کر نے سے بچنا ضروری ہے۔</p><p>اس معاملہ کی جائز صورت  ایک تو یہ ہو سکتی ہے  کہ آپ ماہانہ  اجرت پر کچھ ملازمین رکھ لیں جو آپ کی جگہ  باغ کی دیکھ بھال کریں۔ دوسری صورت یہ ممکن ہے کہ آپ  اپنے باغ کو جس شخص کو اجارہ پر دینا چاہتے ہیں ، اسی شخص سے   مساقات  کا معاملہ  کرلیں اور اپنے لئے  پھلوں کا بہت معمولی سا  حصّہ مثلاً    ۱ فیصد  اور دوسرے شخص کے لئے ۹۹ فیصد متعین  کرلیں ۔ اب ایک علیحدہ عقد کے ذریعے اس زمین کو( جس پر باغ ہے)  اسی شخص کو  سالانہ پچاس لاکھ اور ۱۰۰ کریٹ سیب   کی اجرت پرچار سال کی مدت کے لئے  اجارہ پر دے دیں جس کے ساتھ مساقات کا معاملہ کیا ہے۔  اس بات کا خیال رکھیں کہ پہلے مساقات کا عقد ہو اور پھر  زمین کے اجارہ کا ۔</p><p>چونکہ باغ کی دیکھ بھال  عامل (مساقی) کے ذمہ ہوتی ہے تو آپ کو دیکھ بھال بھی  نہیں کرنی پڑے گی اور حاصل شدہ پھل بھی دونوں فریقوں کے درمیان طے شدہ فیصدی حصے کے مطابق تقسیم ہو  جائیں گے  ۔ پھر اگر آپ چاہیں تو اپنے ایک فیصد پھلوں کو بھی دوسرے فریق کو ہبہ کردیں یا پھر زمین کی اجرت میں سے ۱۰۰ کریٹ ہٹا دیں اور یہی  ایک  فیصد پھل خود  رکھ لیں۔</p>",7816,jameya-tur-rasheed,کھیتی باڑی اور بٹائی کے احکام,متفرّق مسائل
2022-01-05,https://almuftionline.com/2022/01/05/6208/,ممنوع اوقات میں قضائےعمری کی ادائیگی کاحکم,<p>قضائےعمری کی نمازیں کسی بھی وقت اداکرسکتےہیں یااس کےکچھ ممنوع اوقات بھی ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>پورےدن میں صرف تین اوقات ایسےہیں جس میں (فرض یانفل)کسی قسم کی نمازکی ادائیگی جائزنہیں ہے، اوروہ تین اوقات یہ ہیں:</p><ol>
<li>طلوع آفتاب(سورج نکلنےکےوقت)سےاحتیاطاًدویاتین منٹ پہلےسے(جودائمی نقشوںمیں عام طورپرہوتاہے)سورج کےاتنےبلندہونےتک جس کےسامنےآنکھیں ٹہرنہ سکیں،جسکی تحدید فقہاءکرام نےنومنٹ سےگیارہ منٹ تک کی ہے،لہٰذا احتیاطاًسورج کےنکلنےکےوقت سے گیارہ منٹ بعدتک ہرقسم کی نماز کی ادائیگی مکروہ ہے۔</li>
<li>استواء شمس کےوقت(یعنی دوپہرکاوہ وقت جب سورج بالکل سرکےاوپر ہو)سےپانچ منٹ پہلےاور پانچ منٹ بعد تک۔</li>
<li>غروب شمس(سورج کےغروب ہونےکےوقت)سےاحتیاطاسولہ منٹ پہلےاورتین منٹ بعد تک مکروہ وقت ہے،البتہ اس دن کی عصرکی فرض نمازغروب سےپہلےپہلےپڑھناجائزہے۔ (احسن الفتاوی ج:2،ص:143)</li>
</ol><p>جبکہ پورےدن میں صرف دووقت ایسےہیں جن میں نفل نمازپڑھنامنع ہے،فرض نمازپڑھنےکی اجازت ہے:</p><ol>
<li>فجرکاوقت داخل ہونےکےبعدسےسورج کےنکلنےکےگیارہ منٹ بعدتک مکروہ وقت ہے،البتہ سورج نکلنےسےپہلےپہلےنوافل میں سےصرف فجر کی سنتیں فرض سےپہلےپڑھنا جائز ہے۔</li>
<li>عصر کی نمازکےبعدسےسورج کےغروب ہونےسے(احتیاطاًسولہ منٹ) پہلےتک۔</li>
</ol><p>قضائےعمری میں صرف فرض اورواجب(وتر)نمازوں کی ادائیگی لازم ہوتی ہے،لہٰذاان قضاءشدہ فرض نمازوں کو جواب میں ذکرکردہ پہلےتین اوقات کےعلاوہ کسی بھی وقت ادا کرناجائزہے۔</p>",6208,jameya-tur-rasheed,نماز کا بیان,اوقاتِ نمازکا بیان
2022-01-05,https://almuftionline.com/2022/01/05/6206/,لڑکیوں کاآن لائن نوکری کرنےکاحکم,<p>جناب لڑکیوں کےلیےمختلف ویب سائٹس پرآن لائن نوکریاں کرنا صحیح ہے؟جیسےایمیزون،ای بے وغیرہ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>خواتین کےلیےگھرمیں رہتےہوئےآن لائن ملازمت/کاروبارکرنادرج ذیل شرائط کےساتھ جائزہے:</p><ol>
<li>وہ آن لائن ملازمت یا کاروبارفی نفسہ جائزہو۔</li>
<li>ملازمت کےدوران پردہ اوردیگر احکام شریعت کی خلاف ورزی نہ ہو۔</li>
</ol>",6206,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
