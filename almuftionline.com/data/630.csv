issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-11-07,https://almuftionline.com/2021/11/07/5418/,غصہ میں لفظ”فارغ”سے طلاق کا حکم,"<p>ہماری بستی میں ایک شخص کی منگنی ہوئی،منگنی ہونے کے کچھ عرصہ کے بعد اس آدمی نے لکھ کر طلاق نامہ اپنی منگیترکو بھیج دیااورپھرکچھ عرصہ کے بعد جب ان دونوں میں شادی ہونے لگی توخاندان کے لوگوں نے زورلگایا کہ ان کی کیسے شادی ہوسکتی ہے؟ اس نے تو پہلےہی اس کو طلاق دی ہے، لہذا پھر دوبارہ ان کا نکاح پڑھاکرشادی کردی گئی،کچھ سال گزرنے کے بعدپھر گھر میں میاں بیوی کی لڑائی ہوئی جس میں میاں نے غصے میں بیوی کو مارااورمارنے کے بعد اسے باربارکہا کہ""آپ مجھ سے فارغ ہو"" اوراس بات کو سننے والے دوچارگواہ بھی اس وقت موجود تھے،حالات کو دیکھتے ہوئے یہ معاملہ مفتی صاحب کے پاس لایاگیا،مفتی صاحب نے اس مسئلے میں گنجائش رکھتے ہوئے یہ کہاکہ اگرشوہر اس بات پر قسم کھالے کہ اس نے غصے میں ڈرانےدھمکانے کےلیے آپ مجھ سے فارغ ہووالے الفاظ بولے تھے تو اس پر مفتی صاحب نے کہاکہ نکاح نہیں ٹوٹا،محترم جناب اب آپ ہی اس مسئلے کی وضاحت فرمائیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>منگنی میں اگرنکاح ہوا تھا اوراس نے بلاجبر واکراہ تین طلاق اکٹھی ایک جملے میں لکھ کر دی تھی تویہ عورت اس پرحرمتِ مغلظہ کے ساتھ حرام ہوگئی تھی ،حلالہ کے بغیر اس کےلیے اس کے ساتھ نکاح جائز ہی تھا اس صورت یہ نکاح نہیں ہوانہیں تو لفظ فارغ سے طلاق بھی نہیں ہوگی اوراگرطلاق تین سے کم دی تھی یا متفرق جملوں میں لکھ کر دی تھی تو پہلی طلاق واقع ہوئی،لہذا دوسرا نکاح ہوگیا تھا اس کے بعد جو اس نے غصہ میں لفظ فارغ اپنی بیوی کو کہا ہے اس میں درج ذیل تفصیل ہے۔</p><p>سوال میں ذکر کردہ صورت کے مطابق اگر واقعی شخصِ مذکورنے اپنی بیوی کوغصہ میں الفاظ""آپ مجھ سے فارغ ہو ""کہے ہیں اور ان الفاظ کو اس کی بیوی نے خود اپنے کانوں سے سنا ہے(نیز اس پر گواہ بھی ہیں جیسے کہ سوال میں درج ہے)  تو اس کا حکم یہ ہے کہ ان الفاظ سے  شخصِ مذکورکی بیوی پر ایک طلاق ِ بائن واقع ہوگئی ہے؛کیونکہ یہ الفاظ ہمارے عرف میں ان کنایاتِ طلاق میں سے ہیں جو صرف جواب کا احتمال رکھتے ہیں،لہٰذا ن الفاظ سے غصے اور مذاکرہ طلاق کے وقت بغیر نیت کے طلاق  بائن واقع ہو جاتی ہے۔ اوردوسری ،تیسری مرتبہ  یہ الفاظ"" آپ مجھ سے فارغ ہو ""کہنے سے کوئی طلاق واقع نہیں ہوئی کیونکہ طلاق بائن کے ساتھ بائن ملحق نہیں ہوتی۔(کذا فی تبویب دارالعلوم کراچی 1594/53)۔</p><p>طلاق بائن کا حکم یہ ہے کہ  شوہر رجوع نہیں کرسکتا،البتہ اب اگر دوبارہ اکھٹے رہنے کا ارادہ ہواوراس سے پہلے تین طلاق مکمل  نہ ہوئے ہوں تو باہمی رضا مندی سے شرعی گواہوں کی موجودگی میں نئے مہر کے عوض دوبارہ نکاح کر سکتے ہیں،نکاح کرنے کی صورت میں آئندہ شوہر کو باقی طلاقوں کا اختیار ہوگا،لہٰذا آئندہ طلاق کے معاملہ میں بہت احتیاط کی ضرورت ہوگی۔</p>",5418,jameya-tur-rasheed,طلاق کے احکام,الفاظ کنایہ سے طلاق  کا بیان
2021-11-06,https://almuftionline.com/2021/11/06/6111/,Jazz cashجیز کیش میں گاہک سے اضافی رقم لینا,<p>کیا فرماتے ہیں مفتیان کرام اس مسئلہ کے بارے میں کہ ایزی پیسہ اور جیز کیش والے دوکاندار حضرات اگر اپنی فراہم کردہ سہولت پر اپنے طور سے کچھ رقم وصول کریں جبکہ کمپنی کی طرف سے بھی ان کو  کچھ روپے ملتے  ہیں تو اس کا کیا حکم ہے؟ وجہ یہ بتاتے ہیں کہ ہم نے  یہ سہولت مہیا کی ہے اس لیے اضافی روپے لیتے ہیں :مثال کے طور پر ہزار روپے بھیجنے پر  پانچ روپے لیتے ہیں اور کمپنی جو نفع دے گی وہ اس کے علاوہ ، اس کے ساتھ کمپنی جو کمیشن دے وہ لینا کیسا ہے؟جواب مطلوب ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی متعین شخص یا ادارے کی جانب سے اجرت کے عوض کسی کام پر مامور شخص اجیر کہلاتا ہے، مذکورہ صورت میں ایزی پیسہ اور جیزکیش کے ذریعے رقم کی منتقلی کرنے والا شخص کمپنی کا اجیر ہے ،لہذادوکاندار کا کچھ رقم وصول کریں حلانکہ کمپنی کی طرف سے کمیشن لینا جائز ہے لیکن اس پر گاہک سے اضافی چارجز لینا جائز نہیں ؛کیونکہ دکاندار کمپنی کا اجیر ہے اور کمپنی دکاندار کو ان رقوم کی منتقلی پر اجرت بصورت کمیشن دیتی ہےاور اس بات کا پابند بناتی ہے کہ وہ گاہک سے اجرت نہ لے،لہذاایک عمل پر دوہری اجرت لینا یعنی کمپنی کے علاوہ گاہک سے بھی اجرت لینا درست نہیں ۔</p>",6111,jameya-tur-rasheed,اجارہ یعنی کرایہ داری اور ملازمت کے احکام و مسائل,دلال اور ایجنٹ کے احکام
2021-11-06,https://almuftionline.com/2021/11/06/5417/,خاوندکا طلاق یافتہ بہن کی وجہ سے بیوی کےساتھ اچھا سلوک نہ رکھنا,<p>کیافرماتے ہیں علماء کرام اس مسئلہ کے بارے میں کہ</p><p>        میری شادی کو دوسال ہوچکے ہیں اورمیری ایک بیٹی انسہ فاطمہ ہے یوں تومیرے شوہر حسن میرے ساتھ اچھے رہتے ہیں اور میری ہرچیز کا خیال رکھتے ہیں مگر ہم میاں بیوی میں دوستی کاکوئی خاص رشتہ موجودنہیں ہے، جب میں سسرال میں ہوتی ہوں تو میرے میاں مجھ سے دوررہتے ہیں اورجب میکے رکنے آتی ہوں تو یہاں آکر بدل جاتے ہیں اوربہت اچھے ہوجاتے ہیں،حسن کی ایک طلاق یافتہ بہن ہے صنم کے نام سے وہ ہمارے ساتھ ہی رہتی ہے، صنم کو دکھانے کے لیے حسن مجھ پر غصہ کرتے ہیں اوراکثر ذرا  ذراسی بات پر بڑا تماشہ کھڑا کردیتے ہیں ،میرے ماں باپ کو بلاکرچیخ وپکارکرتے ہیں اورمجھ سے معافیاں منگواتے ہیں، میں اپنی صفائی میں بولتی ہوں تو کہتے ہیں قرآن اٹھالویامیری بیٹی کے سرپر ہاتھ رکھ کرقسم کھاؤ،میں یہ سب نہیں کرتی،اورخاموش ہوجاتی ہوتو مجھے جھوٹا قراردیتے ہیں،میری نند ہماری لڑائیوں سے بہت خوش ہوتی ہے اورجب لڑائی ختم ہوجاتی ہے تو ڈپریشن کا شکارہوجاتی ہے،جب ہم باہر جاتے ہیں تو حسن اپنی بہن صنم کو ہی فون کرتے رہتے ہیں، اگراس کا موڈآف لگتاہے تومجھ پر چیختے چلانے لگتے ہیں،گھرمیں اکثرچیزیں غائب ہوجاتی ہیں،مجھے لگتاہے ہے یہ میری نندکرتی ہے، کیونکہ وہ مجھ سے چڑتی  بہت ہے،جب حسن آفس سے گھر آتے ہیں تو صرف صنم کو سنتے ہیں اوراسی پر فیصلہ کرتے ہیں،ہماری ہربات صنم کو بتاتے ہیں اوروہ جو کہتی ہے وہی فیصلہ کرتے ہیں۔</p><p>میری نند مجھ سے کہتی ہے کہ وہ شادی نہیں کرے گی،مجھے کچھ ایسا بتادیں کہ صنم کی شادی ہوجائے اوروہ میرے معاملات سے دوررہنے لگے ،ایسانہ ہوکہ شادی کے بعد بھی میری زندگی  میں دخل اندازی کرتی رہے اورمیرے میاں بھی ٹھیک ہوجائے ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرآپ کی باتیں درست ہیں تو آپ کے شوہر کے لیے ایسارویہ مناسب  نہیں ہے ان کو چاہیے کودونوں رشتوں یعنی بہن اوربیوی کو احترام کی نظرسے دیکھے اورہرایک کو اپنی جگہ پر رکھے اورایک کی وجہ سے دوسرے کو اذیت نہ دے،ان کی بہن کو بھی چاہیے کہ جب بھائی نے ان کو اپنے ہاں رکھاہواہےاوران کاخیال بھی رکھ رہاہے تو ان کی کےلیے مشکلات کھڑی نہ کرے اورایساکوئی کام نہ کرے کہ بھائی بلاوجہ اپنی بیوی پر غصہ کرے،نیز آپ کو بھی چاہیے کہ خاونداوران کی بہن کاخیال رکھیں اوران کے لیے مشکلات کھڑی نہ کریں، عموماً عورت بلاوجہ بولتی ہے اورکاموں پر خاوند کو ٹوکتی ہے اوران کواپنے قریب کرنے اوردیگر نسبی رشتوں سےدورکرنے کی کوشش کرتی ہے جس کی وجہ سے خاوند چڑنا شروع کردیتاہے اورنتیجةً پھر گھر بربادہوجاتاہے بالخصوص چیزیں غائب ہونے کی وجہ سےبلاوجہ نند پرآپ کےلیے شک کرناٹھیک نہیں ہےاس لیے کہ ضروری نہیں ہے کہ وہی ایساکرتی ہو،کوئی اوربھی ایساکرسکتاہے، بلادلیل ان کواس طرح شک کی نگاہ سے دیکھنے سے نہ صرف یہ کہ گھر میں مشکلات گھڑی ہوسکتی ہےبلکہ اس سے گھر اجڑنے کا خدشہ بھی رہتاہے،اللہ بچائے۔</p><p>باقی آپ شادی کےلیے نند کویہ وظیفہ سکھاسکتی ہے اللھُمّ ِخِرلِی واخترلِی اورآپ بھی ان کےلیے صلوة الحاجت پڑٕھ دعاکرسکتی ہے کہ ان کی جلدی اوراچھی جگہ شادی ہوجائے ۔</p>",5417,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-11-06,https://almuftionline.com/2021/11/06/5357/,مختلف الفاظ سے تعلیق طلاق کا حکم,"<p>کیا فرماتے ہیں مفتیان کرام اس مسئلہ کے بارے میں کہ زید کی بیوی نے کسی کے ساتھ رابطہ  کیا فون پر اور اسکے بارے میں زید کو پتہ چلا ۔ تو دو تین دن زید اس کے ساتھ جھگڑا کرتا رہا اور وضاحت مانگتا رہا اور ۔۔۔۔پھر زید نے بیوی کو فون پر کہا کہ اگر تم نے میرے علاوہ کسی  کو میسج کیا یا کال کی یا واپس میسج کیا، چاہے  واٹس ایپ کے ذریعے  ہو یا فیسبوک ہو یا ایمو وغیرہ ہو  تو پھر طلاق ہوگی۔۔ میرا مطلب صرف غلط قسم کا رابطہ یا میسج وغیرہ تھا ۔۔ پھر بعد میں میں  نے بیوی کو بولا کے میرے کہنے کا مطلب تمہارا بھائی اور جیجو اور میرا بھائی نہیں تھا ۔۔ یعنی وہ لوگ جو غیر ہوں وہ مراد تھے۔</p><p>                           پھر میں نے یہ بھی کہا کہ  میرے علاوہ نہ کسی کو دل میں لاؤگی  اور نہ   میرے علاوہ کسی کے بارے میں سوچو گی، اور نہ   میرے علاوہ کسی  اور کی طرف دیکھوگی ۔یہ سب بھی بول دیا تھا لیکن یہ پہلے جملے کے ساتھ بولا تھا یا الگ سے بول دیا تھا اب پتہ نہیں۔</p><p>                           زید کے  کہنے کا مطلب صرف غلط قسم کا رابطہ کرنا اور غلط نظر سے دیکھنا   تھا ۔اگر غلط قسم کا رابطہ کریگی تو۔۔۔ زید کے ذہن میں صرف یہی تھا صرف اسے  غلط رابطہ کرنے سے منع کرنا مقصود تھا ۔ اب اس صورت میں مجھے یہ جاننا ہے کے صرف اسی ایک شخص کی طرف دیکھنے سے یا دل میں لانے سے یا کال کرنے سے طلاق ہو جائے گی یا عام کسی کو بھی میسج کرنے سے یا دیکھنے سے طلاق ہو جائیگی ؟؟۔۔۔۔</p><p>                           ایک دن زید کی منکوحہ بھی واٹس ایپ میں آن لائن تھی اور وہ شخص بھی ان لائن تھا تو زید کو شک ہوا اور غلط فہمی کا شکار ہوا۔۔ تو  اپنی منکوحہ کو بتایا کہ۔۔ تم نے تو میسج نہیں کیا ہے اس نے کہا کے نہیں کیا ہے، تو زید نے ڈر اور خوف کی وجہ سے  اور اپنی منکوحہ کو سمجھانے کے لیے اور یاد دیہانی کے لیے کہا کہ میں نے تم کو پہلے بھی بتایا تھا اور اب پھر بتاتا ہوں کہ <strong>اگر تم نے اس نمبر کو صرف </strong><strong><span dir=""LTR"">hi hello </span></strong><strong>میسج بھی کیا تو طلاق  ہوگی طلاق ہوگی۔۔۔۔ کئی  بار بولا تو سانس رک گئی  پھر کئی بار  بولا اور کہا  دس بار اور کہتا ہو کے طلاق ہوگ</strong><strong>ی</strong> <strong>طلاق ہوگی طلاق ہوگی</strong>۔۔۔ تاکہ صحیح طرح سن سکے اور کانوں میں گھس جائے ۔۔ اس وقت  زید کا بولنے کا مطلب یاد دیہانی تھا ۔ تاکہ ایسا نہ ہو کے میسج کریں اور نکاح ٹوٹ جائے ۔</p><p>                           ۲۔ایک مسئلہ اور بھی ہے وہ یہ کہ میں نکاح کے بعد انہی باتوں کے دنوں میں دو بار اپنی بیوی سے ملا بھی اس طور پر کہ اسے اپنے ساتھ گاڑی میں بٹھا کر ساتھ بوس و کنار بھی کیا اور گلے بھی لگایا ، گاڑی کے شیشے کالے تھے لیکن گاڑی گلی محلے ہی کی سڑکوں پر تھی ،جب کوئی شخص دائیں بائیں آجاتا تو میں گاڑی تھوڑی آگے لے جاتا نیز ایک دفعہ جب ہم گاڑی میں ملے تھے تو اسے حیض بھی تھے ۔تو اب  اس صورت میں خلوت صحیحہ ہوگئی کیا؟اس کے بارے میں میں نے  کراچی سے فتوی لیا تھا اس میں مفتی صاحب نے جواب دیا تھا کے اس صورت میں خلوت صحیحہ نہیں ہوئی  ۔ لیکن شیطان میرے ذہن میں یہ وسوسہ ڈالتا ہے کے اس میں میں نے کالے شیشیے کا ذکر نہیں کیا تھا ۔ اور کبھی یہ وسوسہ ڈالتا ہے کے گاڑی میں لوگ  ہمبستری    بھی کرلیتے ہیں، اور کبھی کیا اور کبھی کیا اس طرح کے وسوسے بہت پریشان کرتے ہیں۔ لیکن ہم جس طرح ملے تھے تو وہ جگہ ہمبستری کے لے ٹھیک نہیں تھی اور دوسرا ہم جس طرح بیٹھے تھے وہ بھی ہمبستری کے لائق نہیں تھا کیونکہ میں ایک سیٹ میں تھا اور وہ دوسرے سیٹ میں تھی۔</p><p>                           ایک تو مجھے یہ بتائیں کہ گاڑی میں ملنا خلوت صحیحہ کے قائم مقام  ہے کے نہیں اور دوسرا یہ کہ اوپر جو بھی صورت حال لکھی ہے اس کے مطابق طلاق واقع ہوئی ہے یا نہیں؟ اگر ہوئی ہے تو کتنی واقع ہوئی ہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ کے مطابق  جب آپ نے نکاح کے بعد رخصتی  سے پہلے بیوی کو   کسی سے بھی بات کرنے پر  طلاق کو معلق کیا، اور بیوی نے رخصتی اور خلوتِ صحیحہ سے پہلے  کسی سے بھی بات کرلی تو  چونکہ یہ الفاظ عام تھے لہٰذا جب آپ کی منکوحہ نے کسی سے بھی فون پر بات کی تو صرف  ایک طلاقِ بائن واقع ہوگئی ہے،  اس صورت میں اگر آپ اسی لڑکی کے ساتھ رہنا چاہتے ہیں تو نیا مہر مقرر کرکے گواہوں کی موجودگی میں از سرِ نو نکاح کرنا ہوگا۔اور آئندہ آپ کو صرف دو طلاقوں کا اختیار ہوگا ،لہٰذا ایسے جملے سوچ سمجھ کر ادا کریں!</p><p>۲۔خلوتِ  صحیحہ سے مراد یہ ہے کہ مرد و عورت دونوں ایسی جگہ میں تنہا جمع ہوں جہاں ازدواجی تعلقات قائم کرنے میں کوئی حسی، شرعی یا طبعی مانع نہ ہو، اگرچہ ایسی تنہائی کے باوجود ازدواجی تعلق قائم نہ کیا ہو۔صورت مسئولہ کے  مطابق چونکہ ایسی تنہائی میسر نہیں آئی لہٰذا گاڑی میں ملنا خلوت صحیحہ کے قائمقام نہیں ہے ، طلاق کا حکم وہی ہے جو اوپر لکھا جاچکا ۔</p>",5357,jameya-tur-rasheed,طلاق کے احکام,طلاق دینے اورطلاق واقع ہونے کا بیان
2021-11-05,https://almuftionline.com/2021/11/05/5898/,میت کو ایک شہر سے دوسرے شہر منتقل کرنے کاحکم,<p>میت کو ایک جگہ سے دوسری جگہ منتقل کرنا کیسا ہے؟مثلاً ایک شخص علاج کے لیے یا ملازمت کے لیے دوسرے شہر گیا تھا یا دوسرے شہررہائش پذیر ہوگیا تھا ،اور   وہاں فوت ہوگیا تو کیا ان صورتوں میں میت کو آبائی شہر منتقل کر سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>میت کوایک جگہ سے  دوسری جگہ منتقل کرنا مکروہ تحریمی ہے،البتہ ایک دو میل کی دوری میں منتقل کرنے کی گنجائش دی گئی ہے۔نقل میت میں تاخیردفن وخطرہ ٔ فساد میت کے علاوہ  مندرجہ ذیل مفاسد بھی پیدا ہوگئے ہیں:</p><ol>
<li>اس کا التزام ہونے لگا ہے ۔</li>
<li>مصارف کثیرہ ومشقت شدیدہ کا تحمل کیا جاتاہے۔</li>
<li>آبائی قبرستان میں دفن کرنے کے التزام اور اس پر اصرار سے یہ عقیدہ ثابت ہوتاہے ،ہ ایک مقام میں دفن ہونے والے اموات کی آپس میں ملاقات ہوتی ہے ،حالانکہ یہ عقیدہ غلط ہے۔</li>
<li>جنازے کو نقل کرنا عموماً نماز جنازہ کے تکرار کا سبب بنتا ہے جو ناجائز ہے۔</li>
</ol><p>نقل میت کا عدم جواز امام محمد رحمہ اللہ سے ثابت ہے اور یہی ظاہر المذہب ہے اور جمہور فقہاء اسی کے قائل ہیں،لہذا  ہمیں بھی اسی پر عمل کرنا چاہیے۔</p>",5898,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-11-04,https://almuftionline.com/2021/11/04/5416/,حکومت سے زیادہ کرایہ وصول کرکے کم کرایہ والے گھر میں رہنا اورکرایہ بچانا,"<p>کیافرماتے ہیں علماء کرام اس مسئلہ کے بارے میں کہ</p><p>        میں ایک سرکاری ملازم ہوں،حکومت پاکستان کرایہ کی مد میں ہمیں 27000روپے تک ماہانہ اداکرتی ہے اوریہ رقم ہمارے مالک مکان کو ادا کی جاتی ہے،اب اس لحاظ سے میرے مندرجہ ذیل تین سوالات ہیں:</p><p>١١۔ پہلی بات یہ ہےکہ اگر ہم اس مہنگائی کے دورمیں  رقم پوری لیں (مطلب کہ ہم حکومت سے معاہدہ پوری رقم کا کریں)اورکرایہ کا سستاگھر لے لیں مثلاً 20000تک، توکیا یہ اوپر کے 7000روپے ہمارے لیے لینا جائز ہے ؟</p><p>۲۔دوسراسوال یہ ہے کہ اگر اوپر والی بات ناجائز اورحرام ہے تو کیا ہم یہی رقم اس نیت سے اگر لے لیں کہ بعض جگہ پر ہم سے جائز کام پر رشوت کا تقاضہ کیاجاتاہے تو ہم وہ والی رقم چھوڑدیں گے اوراس میں سے اپناحق لے لیں گے۔</p><p><span dir=""RTL"">۳۔مالک مکان کو ادائیگی کےلیے گھر کے چند کاعذات حکومت کو دینے پڑتے ہیں جوکہ تین سال تک کارآمد ہوتے ہیں لیکن جیسا کہ ہم کرایہ دارلوگ ہیں اورہر کچھ دن بعد جگہیں بدلنی پڑتی ہیں توکیا ہم کسی دوست یا رشتہ دارکے کاغذات جمع کرواسکتے ہیں تاکہ باربارگاغذات تبدیل نہ کرنے پڑیں،کیونکہ  تین سال کے دوران اگرتبدیل کریں تو بہت لمبا اورمشکل طریقہ ہے اوراس کے علاوہ بعض مکان کے کاغذات بھی درست نہیں ہوتے ۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(1)اگرآپ کے ادارے میں کرایہ تنخواہ کے ساتھ تملیکاً (مالک بناکر) دیاجاتاہے تو پھرآپ کے لیے ایسا کرناجائزہے بشرطیکہ کہ ادارہ صراحتاً اس کی ممانعت نہ کردے اوراگرآپ کے ادارے میں کرایہ تملیکانہیں دیاجاتاہے بس جس کو ضرورت ہو اسی کو ضرورت کے مطابق دیاجاتاہے اورآپ کےمسئلےمیں  اسی کازیادہ امکان ہے اس لیے کہ آپ نے لکھاکہ یہ( کرایہ ملازم کے بجائے) مالکِ مکان کو دیاجاتاہے،ایسی صورت میں آپ کےلئے حکومت سے پوراکرایہ لیکرکم کرایہ والے مکان میں رہنا اورکرایہ بچانا جائز نہیں ہوگا،اگر بچالیا تووہ حکومت کو واپس کرنا پڑےگا۔</p><p>(2)نہیں، اس نیت سے بھی آپ زیادہ کرایہ نہیں لے سکتے۔</p><p>(3)نہیں،ایساآپ نہیں کرسکتے،اس میں دھوکہ ہے جوشرعاً جائزنہیں ہے۔</p>",5416,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-11-01,https://almuftionline.com/2021/11/01/6315/,میراث میں مرحوم کی بیٹیوں کو حصہ نہ دینا,<p>ہم دو بہنیں ہیں۔ بچپن میں ہمارے ساتھ ایک حادثہ ہوا اور اس حادثہ میں ہمارے والد صاحب وفات پاگئے۔ اس وقت ہم دو بہنوں کی عمریں تقریبا ڈیڑھ سال اور تین سال تھی۔ ہماری پرورش ہمارے دادا جان اور دادی جان نے کی۔ ہمارے والد صاحب کے اندرونِ شہر لاہور میں دو مکان تھے جو ہمارے والد صاحب کی ملکیت تھی۔ ہمارے والد صاحب کی وفات کے بعد ہمارے چچا نے وہ مکان فروخت کردیے۔ ہمارے دادا جان اس وقت زندہ تھے، لیکن مکان ہمارے والد صاحب کی ذاتی ملکیت تھی۔ مکان کے اندر موجود تمام تر سامان بھی ہمارے چچا نے نیلام کردیا تھا۔</p><p>سوال یہ ہے کہ اب ہمارا حق بنتا ہے یا نہیں؟ کیونکہ ہمارا چچا حق دینے سے انکاری ہے، وہ کہتا ہے کہ آپ کا کوئی حق بنتا ہی نہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب کسی شخص کا انتقال ہو اور اس کی اولاد میں بیٹا کوئی نہ ہو، بلکہ ایک سے زائد بیٹیاں ہوں تو ان کو اپنے والد کی پوری میراث کا دو تہائی حصہ ملتا ہے۔ لہٰذا آپ کے چچا کا آپ کے والد صاحب کے مکانات فروخت کرنا اور آپ کو سرے سے حصہ نہ دینا یا اس میں کمی بیشی کرنا سخت ناجائز اور حرام ہے۔کسی وارث کو میراث سے بالکل محروم کرنا یا اس کا حصہ پورا پورا نہ دینا ظلم اور غصب ہے، جس پر قرآنِ کریم اور احادیثِ مبارکہ میں سخت وعیدیں آئی ہیں۔  قرآنِ کریم میں اللہ تعالیٰ فرماتے ہیں:-</p><p> إِنَّ الَّذِينَ يَأْكُلُونَ أَمْوَالَ الْيَتَامَى ظُلْما إِنَّمَا يَأْكُلُونَ فِي بُطُونِهِمْ نَارًا وَسَيَصْلَوْنَ سَعِيرًا<span dir=""LTR"">. </span>  [النساء: 10]</p><p>  ترجمہ:یقین رکھو کہ جو لوگ یتیموں کا مال ناحق کھاتے ہیں ،وہ اپنے پیٹ میں آگ بھر رہے ہیں ، اور انہیں جلد ہی ایک دہکتی آگ میں داخل ہونا ہوگا۔(آسان ترجمہ قرآن:187) </p><p>حدیث شریف  میں ہے: ""من قطع میراثاً فرضه الله ورسوله قطع الله میراثه من الجنة<span dir=""LTR"">.</span>"" (شعب الایمان للبیهقی:<span dir=""LTR""> 224/6 </span>)                  </p><p><strong><em>ترجمہ:</em></strong>جس نے الله اور  اور اس کے رسول(ﷺ) کی مقرر کردہ میراث کو ختم کیا،(یعنی کسی</p><p>وارث کو اس حق سے محروم کیا )تو اللہ تعالیٰ اس کو جنت کی میراث سے محروم کر دیں گے ۔</p><p>بلکہ جب آپ کے والد صاحب کی وفات کے وقت آپ کے دادا زندہ تھے تو شرعا آپ کے کسی بھی چچا کا آپ کے والد صاحب کی میراث میں کوئی حصہ نہیں بنتا۔ لہٰذا اب آپ کے چچا پر لازم ہے کہ آپ کے والد صاحب کی میراث کی ہر چھوٹی بڑی چیز اس کے ورثا کے سپرد کردے، اور اب تک ان کا حق ان کو نہ دینے کے سنگین جرم پر اللہ تعالیٰ کے حضور گڑگڑاکر توبہ و استغفار کرے۔ اگر اس نے میراث کی کوئی چیز خرچ کی ہے تو اب اس کا بدل ورثا کو دینا اس کے ذمہ لازم اور ضروری ہے۔  </p>",6315,jameya-tur-rasheed,میراث کے مسائل,میراث کے متفرق مسائل
2021-10-22,https://almuftionline.com/2021/10/22/5891/,فاسق امام کے پیچھے نماز پڑھنے کاحکم(گھر میں پردے کا اہتمام نہ کرنے والے شخص کو  امام بنانے کاحکم),<p>ایک آدمی جسکے گھر میں پردہ نہیں،بیوی ،بیٹیاں اور بہؤویں پردہ نہیں کرتیں،غیرمحرم لوگوں کا بلا روک ٹوک انکے گھر آنا جانا ہے ،اسی طرح اس آدمی نے اپنی بہنوں کی کافی کنال زمین فراڈ سے اپنے نام کروالی ہے،ایک کنال بہن کے نام تھی وہ بھی اس آدمی نے اپنے قبضے میں رکھی ہے ،بہن نے مانگی تو جواب دیاکہ نہیں دیتا،اگر ہمت ہے تو مجھ سے لیکر دکھاؤ۔پوچھنا یہ ہے کہ ایساآدمی ہماری بستی کی ایک مسجد کاامام بھی ہے کیا ایسا آدمی مستقل امامت کروا سکتاہے؟ اور اگر ہم اس کی اقتداء میں نماز پڑھتے ہیں تو ہمارے لیے شرعی کیا حکم ہے ،برائے مہربانی شرعی طور پر ہماری رہنمائی فرمائیں۔</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں اگر یہ شخص اپنی بیوی بچوں کو پردے کا کہتاہواور ان کو پردے وغیرہ پر لانے کی پوری کوشش کرتا ہو، لیکن پھر بھی وہ اس کا کہنا نہ مانتے ہوں اور بے پردگی کرتے ہوں، تو اسکی وجہ سے یہ شخص گناہگار نہیں۔اسی طرح اگر اس نے اپنی بہن سے اس کا حصہ بعوض یا بلاعوض اسکی دلی رضامندی کے ساتھ لے لیا ہے، تو اس وجہ سے بھی وہ گناہ گار نہیں ،لہذا ایسے میں اس کو امام بنانا جائز ہے۔</p><p>البتہ اگر واقعۃً اس شخص میں  مذکورہ گناہ پائے جاتے ہوں،اوروہ ان گناہوں کا اقرار نہ کرتا ہو، یا  کوئی تأویل کرتاہوتوانتظامیہ کا  ایسےشخص کو مستقل امام بنانا درست نہیں ،البتہ عام لوگوں کے لئے نماز میں ان کی اقتداء جائز ہے،بالخصوص جب قریب میں دوسرا پرہیز گار امام میسر نہ ہو اور ایسا شخص خود امامت کے لیے آگے بڑھ گیا ہو، یا پہلے سے یہ شخص امام ہو اوراس کی اقتدا نہ کرنے کی صورت میں جماعت فوت ہونے کا اندیشہ ہو، تو ایسی صورت میں اس شخص کے پیچھے نماز پڑھنا نہ صرف درست بلکہ اکیلے نمازپڑھنے سے بہتر ہے۔</p>",5891,jameya-tur-rasheed,جائز و ناجائزامور کا بیان,پردے کے احکام
2021-10-20,https://almuftionline.com/2021/10/20/5903/,نبی کریم صلی اللہ علیہ وسلم نور ہیں یا بشر ؟,<p>نبی کریم صلی اللہ علیہ وسلم نور ہیں یا بشر؟اس کی تفصیل بتادیں۔</p><p> </p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بلا شبہ رسول اکرم صلی اللہ علیہ وسلم اور تمام انبیاء کرام علیہم السلام بشر ہی ہیں،باقی نور کا معنی  روشنی ہے اور روشنی خود بھی ظاہر ہوتی ہے اوردوسری اشیاء کو بھی روشن اور ظاہر کردیتی ہے، اسی مناسبت سےقرآن پاک میں ہدایت کو بھی مجازاً نور کہا گیا ہے اور  حضرات انبیائے کرام علیہم السلام کو بھی نور کہا گیاہے،کیونکہ وہ خود بھی ہدایت پر ہیں اور دوسروں کے لیے بھی وصول الی اللہ کے راستوں کوظاہر کرنے والے اور صراطِ مستقیم کی ہدایت کرنے والے ہیں۔</p><p>اس طرح  نور وبشریت میں کوئی تضاد  نہیں ہے،بلکہ اس  میں تضاد کی وجہ  کفار کا عقیدہ تھا، وہ کہتے تھے کہ رسول صرف فرشتہ ہی ہوسکتا ہے۔ حاصل  یہ ہے کہ آپ صلی اللہ علیہ وسلم بشر بھی ہیں اور نور بھی،  اور ان دونوں باتوں میں تطبیق اس طرح ہےکہ رسول صلی اللہ علیہ وسلم ذات کے اعتبار سے بلاشبہ بشر تھے،کیونکہ  آپ صلی اللہ علیہ وسلم حضرت عبد اللہ اور حضرت آمنہ کے گھر پیدا ہوئے تھے اور قرآن میں آپ  کو یہ ہدایت دی گئی ہے کہ لوگوں کے سامنے اپنے ”بشر ہونے کا صریح لفظوں میں اعلان کریں<strong>“ قل إنما أنا بشر مثلکمُُ‘‘</strong> یعنی آپ کہہ دیجئے کہ میں تمہاری طرح ایک انسان ہوں،ان صفات کے اعتبار سے اورمجازی معنی میں  آپ علیہ السلام ”نور“ تھے،کہ  آپ کی برکت سے کفر و شرک کی ظلمتیں دور ہوئیں، لہٰذا اگر کوئی شخص آپ صلی اللہ علیہ وسلم کو بشر مانتے ہوئے صفات کے اعتبار سے مجازاً آپ ﷺ کے نور ہونے کا عقیدہ رکھے تو اس میں تو  کوئی حرج نہیں ہے،لیکن اگر کوئی بشریت کا انکار کرے یا ذات کے اعتبار سے آپ ﷺ کےبشر و نور دونوں ہونے کا عقیدہ رکھے تو یہ درست نہیں ہے۔</p>",5903,jameya-tur-rasheed,انبیاء کرام علیہم الصلوۃ  والسلام,متفرّق مسائل
2021-10-14,https://almuftionline.com/2021/10/14/5892/,سکول میں پینٹ شرٹ  بطور یونیفارم لازم کرنے کا حکم,"<p>السلام علیکم!</p><p>سوال:بعد از سلام عرض یہ ہےکہ سائل کا تعلق پاکستان کے پسماندہ  ضلع کوہستان ہزارہ سے ہے ۔سائل کےگاؤںشتیال میں۲۰۰۸؁ سے ایک نجی تعلیمی ادارہ  چل رہا ہے ۔سکول ہذا میں قمیص شلوار بطور(یونیفارم)وردی مستعمل ہیں۔مگر تمام بچے سکول وردی کو گھر جاکر اتارے بغیر کھیل کود میں استعمال کرتے ہیں اور حتیٰ کہ رات کو سوتے بھی وردی کے ساتھ ہیں<span dir=""LTR"">,</span>بارہا سزا وجزا ء سے بھی باز نہ آئے،پٹھے پرانے اور میل کچیل سے لت پت وردی کے ساتھ آکراس سے  سکول کا ماحول خراب ہوتاہے ۔</p><p>استدعا اس امر کی ہے کہ مذکورہ وجوہات کے سد باب کی خاطر ،سکول سٹاف اس بات پر آمادہ ہے کہ سکول میں ٹائی کے بغیر پینٹ شرٹ(<span dir=""LTR"">Paint shirt</span>) بطور وردی رائج کیا جائے،تاکہ سکول کا ماحول صاف ستھر ا ہو ،اور بچے گھر جاکر وردی اتارنے میں مجبور ہوں۔</p><p>شرعی حکم کے لحاظ سے ہمیں آگاہ کیا جائے،ہماری نیت میں بھی مزید کوئی فطور نہیں ہے۔امید ہے کہ سائل کو جلد از جلد شرعی حکم سے مطلع  کیا جائے گا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ موجودہ حالات میں پینٹ کے پہننے میں کفار کے ساتھ تشبّہ اس وجہ سےختم ہوچکاہے،که اب یہ لباس صرف کفار کے ساتھ خاص نہیں رہا،بلکہ مسلمانوں کی بھی  ایک بڑی تعداد  پینٹ شرٹ استعمال کرتی ہے،نیز   عام طور پر لوگ پینٹ شرٹ کو اپنے کاموں  میں سہولت وغیرہ کی نیت سے استعمال کرتے ہیں،غیروں کی نقالی کیلئے نہیں پہنتے،اس لیے عام حالات میں درج  ذیل  شرائط کے ساتھ پینٹ شرٹ کے استعمال کی گنجائش ہے:</p><ol>
<li>پینٹ شرٹ اتنےچست ،باریک اور جسم سے چپکے ہوئے نہ ہوں کہ جس سے جسم  کے پوشید ہ رکھے جانے والے اعضاء کی ساخت ظاہر ہو,بلکہ ڈھیلےڈھالے اور کھلے  ہوں۔</li>
<li>کافروں اور فاسقوں کے ساتھ مشابہت کے قصد سے نہ پہنے جائیں۔</li>
<li>.پینٹ ٹخنوں سے نیچے نہ ہو۔</li>
<li>اس لباس کو پسندیدہ لباس نہ سمجھا جائے۔</li>
</ol><p>اس گنجائش کے باوجود پینٹ شرٹ کوبچوں کا یونیفارم بنانے کے حوالے سے یہ وضاحت ضروری ہے کہ  ،کہ بچوں کی چھوٹی عمر میں ہی لباس کے حوالے سے تربیت کی ضرورت ہوتی ہے، اورپینٹ شرٹ اس لحاظ سے بھی مناسب یونیفارم نہیں کہ یہ سلف صالحین اورنیک لوگوں کی وضع قطع سے مختلف لباس ہے، اس لیے سوال میں مذکورہ عذر سے پینٹ شرٹ کومذکورہ بالاشرائط کے ساتھ سکول کا یونیفارم بنانا اگرچہ جائز ہے، لیکن بہترنہیں ہے ۔</p>",5892,jameya-tur-rasheed,جائز و ناجائزامور کا بیان,لباس اور زیب و زینت کے مسائل
