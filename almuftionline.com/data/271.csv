issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-07-22,https://almuftionline.com/2023/07/22/11230/,میراتجھ سے کوئی رشتہ نہیں اور دیگرکنایات سے طلاق کاحکم,"<p>کیافرماتے ہیں علماء کرام اس مسئلہ کے بارے میں کہ</p><p>میرانام صائمہ بنت عطاء محمد ہے،میری شادی زاہد علی کے ساتھ ہوئی تھی جو کہ اسلام آبادمیں رہائش پذیر ہیں، ہماری شادی کو تین سال کا عرصہ ہو گیا ہے، میرا سوال یہ ہے کہ شادی کے ان تین سالوں میں میرے شوہر نے"" تمہیں طلاق دے دوں گا ""کے الفاظ بہت مرتبہ بولے ہیں ،لیکن پچھلے ڈیڑھ سال سے ہر بات کے جواب میں  کہتے ہیں ""دوسرا شوہر ڈھونڈ لو"" ان باتوں اور گھر کے کچھ دیگرمسائل کی وجہ سے میں فروری 2023 میں میکے میں آگئی ہوں، اس کے بعد زاہد نے صرف ایک ہی رٹ لگا لی ہے کہ اپنا سامان لے جاؤ اور وائنڈ اپ کرو، بارہا  زبانی بھی اور کال  پر بھی انہوں نے بولا کہ ""میں طلاق کے پیپرز تیار کروا رہا ہوں"" میرے بھائی کو انہوں نے صاف بول دیا تھا کہ اس کی کسی اور سے شادی کروا دو، ان پانچ مہینوں میں زاہد نے کئی مرتبہ بولا کہ"" میں یہ شادی نہیں چلا سکتا"" تقریباً دو سے تین ہفتے پہلے میں اپنی والدہ اور ماموں کے ساتھ گئی تھی تا کہ صلح صفائی ہو سکے لیکن میرے سسر اور شوہر نے کہا کہ ""اپنا سامان لے جائیں اور ختم کریں"" اور اس کے بعد سب لوگوں کی موجودگی میں زاہد نے کئی مرتبہ دہرایا کہ ""میں نہیں چل سکتا اس شادی کو لے کر میری اس کے ساتھ ختم ہے میرا کوئى تعلق نہیں"" اس صورتحال میں میری راہنمائی فرمائیں۔</p><p>    ذیل میں وہ تمام باتیں درج ہیں جو مجھے زاہد نے ان تین سالوں میں تقریباً روز بولیں اور جن کے بعد کافی عرصہ سے میں الجھن میں رہی کہ ہمارا نکاح رہا بھی ہے یا  ٹوٹ گیاہے:-</p><p>1- ""طلاق دے دوں گا/ چھوڑ دوں گا"" ،مجھے تمہاری ضرورت نہیں ۔</p><p>2- مجھے دین اور اللہ کی باتیں نہ سکھاؤ"" تمہارا مجھ سے ایسا کوئی رشتہ نہیں"" تمہارا کیا کام ہے مجھے کوئی بھی بات بتانا اللہ رسول  کی، میں زیادہ نہیں چل سکتا۔</p><p>3-""  دوسرا شوہر /دوسرا بندہ ڈھونڈ لو"" ( یہ الفاظ ہر بنیادی ذمہ داری کے جواب میں تقریباً روز بولے گئیں ہیں)</p><p>4- ""اپنا سامان اٹھا لو اور وائنڈ اپ کرو / نہ تمہیں رکھوں گا نہ چھوڑوں گا"" ایسے ہی پھرتی رہو۔</p><p>5۔آخری مرتبہ جب ہم لوگ گئے  تھے توجوالفاظ بار بار دہرائےتھےوہ یہ ہیں:-""میں یہ شادی نہیں رکھ سکتا ،میں اس کے ساتھ نہیں چل سکتا ،میری طرف سے اس کے ساتھ تعلق ختم ہے، اپنا سامان لے جاؤ، میرا اس کے ساتھ تعلق ختم ہے آج  سے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> ١۔  ""طلاق دیدوں گا/چھوڑدوں گا"" سےتو کوئی طلاق نہیں ہوئی؛ کیونکہ یہ وعدہ طلاق اور طلاق کی دھمکی کے الفاظ ہیں جن سے طلاق واقع نہیں ہوتی۔اسی طرح""مجھے تمہاری ضرورت نہیں"" کے الفاظ سےبھی طلاق واقع نہیں ہوئی ، اگرچہ طلاق کی نیت کی ہو۔</p><p>۲۔ ان جملوں سےبھی کوئی طلاق نہیں ہوئی کیونکہ ""تمہارا مجھ سے ایساکوئی رشتہ نہیں ہے""سے  خاوند،بیوی والارشتہ مراد نہیں ہے،بلکہ مطلب یہ ہے کہ ہمارےدرمیان پیری مریدی والاکوئی ایسا رشتہ نہیں  ہےکہ جس کی وجہ سے تم مجھےاللہ رسول کی باتیں سناتی رہو۔</p><p>۳-""  دوسرا شوہر /دوسرا بندہ  ڈھونڈ لو""یہ جملہ عربی جملہ ""ابتغي الأزواج"" کا ترجمہ ہے اوریہ  کنائی الفاظ میں سے ہے لہذا اگرشوہرنےاس سے طلاق کی نیت کی ہوتو اس سے ایک طلاق بائن واقع ہوگئی اور اس کے بعد جتنے بھی کنائی الفاظ آپ کے شوہرنے   کہے ہیں ان سے مزید کوئی طلاق واقع نہیں ہوگی،اس لیے کہ طلاقِ بائن کے ساتھ دوسری بائن ملحق نہیں ہوتی۔</p><p>۴،۵۔  اگرپچھلے جملے ""  دوسرا شوہر /دوسرا بندہ ڈھونڈ لو""سے شوہرنے نے طلاق کی نیت کی ہوتو اس جملے ""اپنا سامان اٹھا لو اور وائنڈ اپ کرو""یعنی ختم کروسے کوئی طلاق نہیں ہوئی اس لیے اس لیے کہ طلاقِ بائن کے ساتھ دوسری بائن ملحق نہیں ہوتی۔اوراگر اگرپچھلے جملے سے شوہر نے طلاق کی نیت نہ کی ہواوراس جملے سے کی ہوتوپھر اس جملےسےایک طلاق بائن واقع ہوگی،اورپھراس کے بعد والے جملوں سے بھی کوئی طلاق نہیں ہوگی کیونکہ بائن بائن کولاحق نہیں ہوتی۔</p><p>        خلاصہ یہ ہے کہ نمبر دو کے بعدجس بھی مذکورکنائی لفظ سے شوہرنے طلاق کی نیت کی ہو اس سے ایک طلاقِ بائن واقع ہوجائےگی اورپھر اس کے بعد والے کنائی الفاظ سے دوسری کنائی طلاق واقع نہیں ہوگی کیونکہ بائن کے بعدبائن لاحق نہیں ہوتی،لہذا مسئولہ صورت میں صرف ایک طلاقِ بائن واقع ہوئی ہے اورطلاقِ بائن  کا  حکم یہ ہے کہ  اب آپ کے شوہر رجوع  تونہیں کرسکتے،البتہ اگر دوبارہ آپ دونوں کااکھٹے رہنے کا ارادہ ہواوراس سے پہلے تین طلاقیں مکمل  نہ ہوئی ہوں تو باہمی رضا مندی سے شرعی گواہوں کی موجودگی میں نئے مہر کے عوض دوبارہ نیا نکاح  آپ کرسکتے ہیں،نکاح کرنے کی صورت میں آئندہ آپ کے شوہر کو باقی دوطلاقوں کا اختیار ہوگا،لہٰذا آئندہ طلاق کے معاملہ میں بہت احتیاط کی ضرورت ہوگی۔</p><h6 class=""has-text-align-right"">حوالہ جات</h6><h5><h5>وفی الھندیہ: (384/1، ط: رشیدیة)</h5>
<h5>فقال الزوج أطلق (طلاق می کنم) فکررہ ثلاثاً طلقت ثلاثاً بخلاف قولہ: سأطلق (طلاق می کنم) لأنہ</h5>
<h5>استقبالٌ فلم یکن تحقیقا بالشک.</h5>
<h5>بدائع الصنائع: (237/4)</h5>
<h5>ولو قال لا حاجة لي فيك لا يقع الطلاق وإن نوى لأن عدم الحاجة لا يدل على عدم الزوجية فإن الإنسان قد يتزوج بمن لا حاجة له إلى تزوجها فلم يكن ذلك دليلا على انتفاء النكاح فلم يكن محتملا للطلاق ۔<br/>
الھندیۃ: (375/1)</h5>
<h5>قد اتفقوا جميعا أنه لو قال والله ما أنت لي بامرأة أو لست والله لي بامرأة فإنه لا يقع شيء وإن نوى ولو قال لا حاجة لي فيك ينوي الطلاق فليس بطلاق۔</h5>
<h5>في الہندیة:</h5>
<h5> وبابتغي الأزواج تقع واحدة بائنة إن نواھا (الفتاوی الہندیة: ۱/ ۳۷۵، الفصل الخامس في الکنایات، ط: دار الفکر)</h5>
<h5>وفیہ ٲیضاً:</h5>
<h5>ولو قال لها: لا نكاح بيني وبينك، أو قال: لم يبق بيني وبينك نكاح، يقع الطلاق إذا نوی۔(الھندیة،٣٧٥/١)</h5>
<h5>وفی المحيط البرهاني:</h5>
<h5>ولو قال لا نكاح بيني وبينك. ذكر الصدر الشهيد رحمه الله في «واقعاته» : إنه إذا نوى الطلاق يقع، ولم يحْك خلافا. (المحيط البرهاني: 3/ 235)<span dir=""LTR"">.</span></h5>
<h5>وفی فتاوی محمودیة:</h5>
<h5>صورت مسئولہ میں اگر شوہر نے طلاق کی نیت یا جھگڑے کے وقت یہ جملہ (میرا تم سے آج سے کوئی</h5>
<h5>رشتہ ناطہ، کوئی تعلق نہیں)کہا ہے تو ایک طلاق بائن واقع ہوجائے گی، اور اگر بلا نیت طلاق کہا ہو تو طلاق واقع نہیں ہوگی۔ (فتاویٰ محمودیہ: 12/ 550)</h5>
<h5>وفی الدر المختار (3 / 308)</h5>
<h5>(لا) يلحق البائن (البائن).</h5>
<h5>وفی کنز الدقائق:</h5>
<h5>البائن یلحق الصریح لا البائن الا اذا کان معلقا۔(کنز الدقائق،کتاب الطلاق)</h5>
<h5>الھدایة: (257/2، ط: دار احیاء التراث العربی<span dir=""LTR"">)</span></h5>
<h5>وإذا كان الطلاق بائنا دون الثلاث فله أن يتزوجها في العدة وبعد انقضائھا؛ لأن حل المحلیة باق لأن زواله معلق بالطلقة الثالثة فینعدم قبله<span dir=""LTR"">.</span></h5>
</h5><p> سیدحکیم شاہ عفی عنہ</p><p>   دارالافتاءجامعۃالرشید</p><p> <span dir=""RTL"">   3/1/1445</span><span dir=""RTL"">ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",11230,jameya-tur-rasheed,طلاق کے احکام,الفاظ کنایہ سے طلاق  کا بیان
2023-07-22,https://almuftionline.com/2023/07/22/11074/,دائمی مریض پر روزے کے فدیہ کا حکم,"<p>کیا فرماتے ہیں مفتیان کرام اس مسئلہ کے بارے میں کہ دائمی مریض پر فدیہ واجب ہے یا نہیں ؟ فتاوی میں وجوب کا قول موجود ہے، لیکن مجھے اشکال ہے کہ شیخ فانی کا مسئلہ تو خلاف قیاس ہے، لہذا اصول کے مطابق دائمی مریض کو اس پر قیاس کرنا صحیح معلوم نہیں ہوتا ، جبکہ یہ مسئلہ تکلیف مالا يطاق کے اصول کے بھی خلاف ہے۔ اس طرح اس عبارت سے تعارض معلوم ہوتا ہے جو تمام کتابوں میں موجود ہے: ""إن مات المريض أو المسافر وهما على حالهما: لم يلزمهما القضاء ۔ "" دائمی مریض کا مسئلہ متون میں بھی موجود نہیں ہے۔ گزارش ہے کہ علمائے کرام شیخ فانی کے مسئلہ پر غور کریں کہ آیا یہ مسئلہ تکلیف مالا یطاق کے اصول کے خلاف تو نہیں؟ جبکہ یہ اصول صریح قطعی نص سے ثابت ہے اور شیخ فانی کا مسئلہ ابن عباس رضی اللہ عنہ کے قول سے  ثابت ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>دائمی مریض سے مراد وہ شخص ہے جو فی الحال مرض کی وجہ سے روزے پر قادر نہ ہو اور مرض کے دائمی ہونے کی وجہ سے مستقبل میں بھی قدرت کی امید نہ ہو۔ دائمی مریض پر خود شیخ فانی کی تعریف صادق آتی ہے ۔ دائمی مریض پر فدیے کے  وجوب کا حکم شیخ فانی پر قیاس کرکے ثابت نہیں کیا گیا ہے کہ اشتراک علت کی وجہ سے تعدیہ حکم ہوا ہو، بلکہ دائمی مریض اور شیخ فانی حکما ایک ہی ہےاور اس پر فدیے کا حکم شیخ فانی ہونے کی وجہ سے ہے۔</p><p>باقی جہاں تک  ان جیسے عبارات سے تناقض کا مسئلہ ہے:""(ولا قضاء إن ماتا على حالهما)"" تو  عبارات میں جس مریض کا ذکر ہےوہ اگرچہ فی الحال روزے پر قادر نہیں لیکن مستقبل میں اس کے قادر ہونے کی امید ہوتی ہےکیونکہ اس کا مرض دائمی نہیں ہوتا، لہٰذا اس پر شیخ فانی کی تعریف صادق نہیں آسکتی۔ (واللہ اعلم بالصواب)</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (2/ 427)</h5>
<h5>(قوله وللشيخ الفاني) أي الذي فنيت قوته أو أشرف على الفناء، ولذا عرفوه بأنه الذي كل يوم في نقص إلى أن يموت نهر، ومثله ما في القهستاني عن الكرماني: المريض إذا تحقق اليأس من الصحة فعليه الفدية لكل يوم من المرض اهـ وكذا ما في البحر لو نذر صوم الأبد فضعف عن الصوم لاشتغاله بالمعيشة له أن يطعم ويفطر لأنه استيقن أنه لا يقدر على القضاء (قوله العاجز عن الصوم) أي عجزا مستمرا كما يأتي، أما لو لم يقدر عليه لشدة الحر كان له أن يفطر ويقضيه في الشتاء فتح (قوله ويفدي وجوبا) لأن عذره ليس بعرض للزوال حتى يصير إلى القضاء فوجبت الفدية نهر، ثم عبارة الكنز وهو يفدي إشارة إلى أنه ليس على غيره الفداء لأن نحو المرض والسفر في عرضة الزوال فيجب القضاء وعند العجز بالموت تجب الوصية بالفدية.</h5>
<h5>المستدرك على الصحيحين للحاكم مع تعليقات الذهبي (2/ 81، بترقيم الشاملة آليا):</h5>
<h5>1607 - أخبرنا إسماعيل بن محمد بن إسماعيل الفقيه بالري ثنا أبو حاتم محمد بن إدريس ثنا محمد بن عبد الله الرقاشي ثنا وهيب ثنا خالد الحذاء عن عكرمة عن ابن عباس قال : رخص للشيخ الكبير أن يفطر و يطعم عن كل يوم مسكينا و لا قضاء عليه</h5>
<h5>هذا حديث صحيح على شرط البخاري و لم يخرجاه و فيه الدليل</h5>
<h5>مجمع الأنهر في شرح ملتقى الأبحر (1/ 249):</h5>
<h5>""(ولا قضاء إن ماتا على حالهما) أي المريض مطلقا سواء كان الحقيقي أو الحكمي كالحامل والمرضع والحائض وغيرهن والمسافر فلا تجب عليهما الوصية بالفدية؛ لأنهما لم يدركا عدة من أيام أخر فلم يوجد شرط وجوب الأداء فلم يلزم القضاء.""</h5>
<h5>ملتقى الأبحر (ص: 366):</h5>
<h5>""يباح الفطر لمريض خاف زيادة مرضه بالصوم وللمسافر وصومه أحب إن لم يضره ولا قضاء إن ماتا على حالهما ويجب بقدر ما فاتهما إن صح أو أقام بقدره وإلا فبقدر الصحة والإقامة فيطعم عنه وليه لكل يوم كالفطرة ويلزم من الثلث إن أوصى وإلا فلا لزوم وإن تبرع به صح والصلاة كالصوم وفدية كل صلاة كصوم يوم وهو الصحيح ولا يصوم عنه وليه ولا يصلي وقضاء رمضان إن شاء فرقه وإن شاء تابعه فإن أخره وحتى جاء آخر قدم الأداء ثم قضي ولا فدية عليه والشيخ الفاني إذا عجز عن الصوم يفطر ويطعم لكل يوم كالفطرة وإن قدر بعد ذلك لزمه القضاء.""</h5>
</h5><p>عنایت اللہ عثمانی عفی اللہ عنہ</p><p>دارالافتا ءجامعۃالرشید کراچی</p><p>04/محرم الحرام/ 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عنایت اللہ عثمانی بن زرغن شاہ </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11074,jameya-tur-rasheed,روزے کا بیان,وہ اعذار جن  میں روزھ رافطارکرنا) نہ رکھنا( جائز ہے
2023-07-22,https://almuftionline.com/2023/07/22/10478/,فیشل کرانے کاحکم,"<p>پچھلے دنوں اسلام اخبار میں ایک مضمون چھپا تھا جس میں جامع الصغیر کی روایت سے استدلال کرتے ہوئے فیشل کرنے اور کرانے والی عورتوں کو ملعون قرار دیا گیا تھا… تو کیا یہ روایت صحیح ہے؟ اور فیشل کرنا (چاہے گھر میں ہو) یا کرانا جائز نہیں ہے؟ اگر نہیں تو یہ حکم علماء نے کبھی صراحتا کیوں نہیں ذکر کیا اور یہ مسٸلہ معروف کیوں نہیں ہے جیسے بھنویں بنانے اور داغ لگوانے وغیرہ جیسے مسئلے معروف ہیں.. کیونکہ اب تک جتنے لوگوں سے اسکے بارے میں پوچھا سب نے حیرت ظاہر کی اور ہم نے خود بڑے بڑے دیندار گھرانے کی عورتوں کو فیشل کرتے اور کراتے دیکھا ہے… اور اگر جائز ہے تو اس روایت کا کیا جواب ہوگا؟ برائے مہربانی اسکی وضاحت فرما دیجئے… چہرہ کی مالش و بال کا صاف کرنا:- علامہ ابن جوزی نے اپنی کتاب احکام النساء میں یہ لکھا ہے کہ جو عورت کسی بھی دواء اور تیل وغیرہ سے اپنے چہرے کو اس لیے ملے تاکہ رنگ صاف ہو اس پر لعنت ہے۔ ایک حدیث میں حضور … نے ان عورتوں پر لعنت فرمائی جو جلد کی مالش کرتی ہیں اور کراتی ہیں۔ (جامع صغیر، ج:۲، ص: ۳۲۹) اب غور کیجئے کہ بیوٹی پارلر میں گال، ناک، آنکھ، حلق، تھوڈی اور گردن کے اوپری حصہ پر تیل یاکریم لوشن سے مالش کی جاتی ہے اور رنگ کو نکھارنے اور جلد میں چمک پیدا کرنے کی جوکوشش کی جاتی ہے یہ عمل شرعاً درست نہیں ہے ناجائز و حرام ہے۔ البتہ اپنے ہاتھ سے کریم وغیرہ چہرہ پر لگاناجائز ہے لیکن مالش کراناجائز نہیں ہے۔ اس حدیث مبارکہ کی اسنادی حثیت کیا ہے؟ 2-نیز بعض حضرات فیشل وغیرہ کو دھوکہ بازی,فیشن,فضول خرچی اور فساق کے ساتھ مشابہت قرار دیتے ہیں. جبکہ اب تو دین دار لوگ بھی ان طریقوں سے جلد کی حفاظت کرتے ہیں. مفتی صاحب اگر کوئی عورت کریم وغیرہ کے ذریعے جلد کو صاف رکھتی ہے تو کیا واقعی یہ دھوکہ بازی کا گناہ ہو گا اور فساق کےساتھ مشابہت ہو گی. ؟اگر یہ گناہ ہے تو ان کے متبادل عورت کی زینت کےجائز ذرائع کیاہیں؟رہنمائی فرما دیں.</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صاحب مضمون نے حدیث کے جس حصہ سے استدلال کیاہے یہ حصہ کسی صحیح حدیث میں موجود نہیں،محدثین نے اس کوضعیف کہاہے،ضعیف حدیث سے احکام کااستنباط درست نہیں ،فضائل میں چندشرطوں کے ساتھ  حدیث ضعیف قبول ہوتی ہے، اس لئے اس سے فیشل کے حرام ہونے پراستدلال کرنادرست نہیں،چہرہ کی ظاہری خوبصورتی کے لئے اگرکسی حلال پروڈکٹ کااستعمال کیاجائے اوراس سے زینت اختیارکی جائے تواس کی اجازت ہے۔</p><h6 class=""has-text-align-right"">حوالہ جات</h6><h5><h5>فی مسند الإمام أحمد بأحكام الأرناؤوط (ج 26 / ص 34):</h5>
<h5>حدثنا عبد الله حدثني أبى ثنا عبد الصمد قال حدثتني أم نهار بنت رفاع قالت حدثتني آمنة بنت عبد الله انها شهدت عائشة فقالت : كان رسول الله صلى الله عليه وسلم يلعن القاشرة والمقشورة والواشمة والمتوشمة والواصلة والمتصلة۔</h5>
<h5>تعليق شعيب الأرنؤوط : صحيح دون قولها : كان رسول الله صلى الله عليه وسلم يلعن القاشرة والمقشورة وهذا إسناد ضعيف۔</h5>
<h5>وفی مجمع الزوائد للهيثمي (ج 11 / ص 342):</h5>
<h5> وعن عائشة قالت: كان رسول الله صلى الله عليه وسلم يلعن القاشرة والمقشورة .</h5>
<h5>رواه أحمد وفيه من لم أعرفه من النساء .</h5>
<h5><strong>وفی الموسوعة الفقھیة الکویتیة: (161/32، ط: دار السلاسل</strong><strong><span dir=""LTR"">(</span></strong><strong>:</strong><br/>
قال العلماء: يجوز العمل بالحديث الضعيف بشروط، منها<span dir=""LTR"">:</span><br/>
أ - أن لا يكون شديد الضعف، فإذا كان شديد الضعف ككون الراوي كذابا، أو فاحش الغلط، فلا يجوز العمل به<span dir=""LTR"">.</span><br/>
ب - أن لا يتعلق بصفات الله تعالى ولا بأمر من أمور العقيدة، ولا بحكم من أحكام الشريعة من الحلال والحرام ونحوها<span dir=""LTR"">.</span><br/>
ج - أن يندرج تحت أصل عام من أصول الشريعة<span dir=""LTR"">.</span><br/>
د - أن لا يعتقد عند العمل به ثبوته، بل يعتقد الاحتياط.</h5>
</h5><p>محمد اویس</p><p>دارالافتاء جامعة الرشید کراچی</p><p>      ۳/محرم الحرام۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",10478,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-07-22,https://almuftionline.com/2023/07/22/10643/,فیشل کرانے  سےفساق خواتین سے مشابہت ہوتی ہے یانہیں؟,<p> بعض حضرات فیشل وغیرہ کو دھوکہ بازی،فیشن،فضول خرچی اور فساق کے ساتھ مشابہت قرار دیتے ہیں. جبکہ اب تو دین دار لوگ بھی ان طریقوں سے جلد کی حفاظت کرتے ہیں. مفتی صاحب اگر کوئی عورت کریم وغیرہ کے ذریعے جلد کو صاف رکھتی ہے تو کیا واقعی یہ دھوکہ بازی کا گناہ ہو گا اور فساق کےساتھ مشابہت ہو گی. ؟اگر یہ گناہ ہے تو ان کے متبادل عورت کی زینت کےجائز ذرائع کیاہیں؟رہنمائی فرما دیں.</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>فساق وفجارخواتین بھی فیشل کرتی ہیں توکیا اس  سےمشابہت ہوگی ؟مشابہت کے حوالہ سے تفصیل یہ ہے کہ مذہبی امور میں تو فساق وفجار کے ساتھ مشابہت مطلقامنع ہے،قصدہویانہ ہو،البتہ وضع قطع میں تفصیل یہ ہے کہ اگر کوئی صورت کفار کے ساتھ خاص ہو یافاسق لوگوں کے ساتھ خاص ہو،وہ صورت ان کی پہچان بن جائے ،مسلمانوں اوردیندار لوگوں میں عام نہ ہوتواس میں بھی مشابہت مطلقا منع ہے،اگرمسلمانوں میں بھی عام ہوجائے توپھرحکم یہ ہے کہ اگروہ خاص صورت مشابہت کے ارادہ سے اختیارکی جائے تومکروہ تحریمی ہے،اگرمشابہت کاارادہ نہ ہواوراس کامتبادل بھی ہوتواس سے بچنابہترہے۔</p><p> امدادالاحکام میں ہے:عادات میں مشابہت کاحکم یہ ہے کہ اگرہماری کوئی خاص وضع پہلے سے ہواورکفارنے بھی اس کواختیارکرلیاہے،خواہ اتباع کرکے یاویسے ہی،اس صورت میں مشابہت اتفاقیہ ہے،اوراگرہماری وضع پہلے سے جداہواوراس کوچھوڑکرہم کفارکی وضع اختیارکریں،یہ ناجائزہے،اگران کی مشابہت کابھی قصدہےتب توکراہت تحریمی ہے اوراگرمشابہت کاقصدنہیں ہے،بلکہ اس لباس اوروضع کوکسی اورمصلحت سے اختیارکیاگیاہے تواس صورت میں تشبہ کاگناہ نہ ہوگا،مگرچونکہ تشبہ کی صورت ہے،اس لئے کراہت تنزیہی سے خالی نہیں۔(<span dir=""LTR"">(286/1</span></p><p> صورت مسؤلہ میں فیشل اب یہ دیندارخواتین بھی عام ہے،اس کوفساق وفجارکی علامت نہیں سمجھاجاتا اس لئے فیشل کرانےمیں حرج نہیں،اگرکوئی خاتون کسی فاسق عورت کی مشابہت کی ارادے سے فیشل کرائے تویہ مکروہ ہوگا۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد اویس</p><p>دارالافتاء جامعة الرشید کراچی</p><p>      ۳/محرم الحرام۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",10643,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-07-22,https://almuftionline.com/2023/07/22/10669/,مارپیٹ کی بنیاد پر عدالتی خلع کا حکم,<p>اپنے شوہر کے ظلم وتشدد اور مارپیٹ کی وجہ سے عرصہ دس سال سے اپنے والدین کے گھر میں مقیم ہوں اور تقریباً چھ سال سے میرا شوہر پاکستان سے باہر کسی دوسرے ملک میں چلا گیا ہے اور اس کا کچھ علم نہیں ہے کہ کس ملک میں ہے؟ اس دس سال کے دورانیے میں اس نے نان ونفقہ وغیرہ بھی نہیں دیا، چنانچہ میں نے عدمِ موافقت کی وجہ سے عدالت سے رجوع کیا تو انہوں نے فسخِ نکاح کی ڈگری جاری کر دی، پوچھنا یہ ہے کہ کیا یہ خلع درست ہوا ہے؟ اگر درست نہیں ہوا تو بتایے کہ میں کس طرح  فسخِ نکاح یا خلع لے سکتی ہوں؟</p><p><strong>وضاحت: </strong>سائل نے بتایا کہ شوہر سے تنگ آکر لڑکی خود اپنے والدین کے گھر آئی تھی، نیز عدالت میں مارپیٹ پر گواہ کے طور پر صرف والد پیش ہوئے تھے، اس کے علاوہ کوئی شخص گواہ نہیں تھا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>صورتِ مسئولہ میں اگر شوہر نے عدالتی فیصلہ پر دستخط نہیں کیے تھے اور نہ ہی اس فیصلے پر رضامندی کا اظہار کیا تھا، بلکہ عدالت نے شوہر کی رضامندی کے بغیر ہی یک طرفہ طور پر تنسیخِ نکاح کی ڈگری جاری کر دی تھی تو اس صورت میں فسخِ نکاح کا مذکورہ عدالتی فیصلہ شرعاً معتبر نہیں، کیونکہ خلع کے شرعاً معتبر ہونے کے لیے خاوند کی رضامندی ضروری ہے، نیز اس فیصلے کو تنسیخِ نکاح پر بھی محمول نہیں کیا جا سکتا، کیونکہ تنسیخِ نکاح کے لیے عورت پر لازم ہے کہ وہ اپنے دعوی کو عدالت میں گواہوں کے ذریعہ ثابت کرے، جبکہ مذکورہ صورت میں عورت نے شرعا معتبر گواہوں کے ذریعہ اپنے دعوی کو ثابت نہیں کیا،  لہذا اس فیصلے کی وجہ سے فریقین کے درمیان نکاح ختم نہیں ہوا، بلکہ فریقین کے درمیان نکاح بدستور قائم ہے اور آپ کا اپنے شوہر سے طلاق یا اس کی رضامندی سے خلع لیے بغیر آگے نکاح کرنا جائز نہیں۔</p><p>البتہ اگر واقعتاً سوال میں ذکر کی گئی صورتِ درست ہے تو اولاً  لڑکے کا پتہ معلوم کرکے اس سے  طلاق یا کچھ مال دے کرخلع دینے پر رضامند کیا جائے اور اگر بالفرض وہ اس پر تیار نہ ہویا اس سے رابطہ نہ ہو تو جماعت المسلین کے ذریعہ فیصلہ کروا لیا جائے، جس کی صورت یہ ہے کہ آپ  اپنےعلاقے کے چار پانچ  نیک اور صالح آدمیوں (یہ مسئلہ چونکہ مالکی مسلک سے لیا گیا ہے،لہذا مالکی مسلک پر عمل کرتے ہوئے اس جماعت کے تمام اراکین کا صالح ہونا ضروری ہے، کیونکہ مالکیہ کے نزدیک  شرعی فیصلہ کے لیے قاضی کا صالح ہونا شرط ہے، لہذا فاسق جیسے ڈاڑھی منڈوانے والا اور دیگر کبائر کا مرتکب شخص اس جماعت کا رکن نہیں بن سکتا  کذا فی الحیلة الناجزة:صفحہ:39) کو فیصلہ کے لیے نامزد کرلیا جائے، جن میں کم از کم ایک یا دو آدمی عالم ہوں، جو نکاح و طلاق وغیرہ کے مسائل سے واقف ہوں، خاتون ان کے سامنے اپنا مسئلہ پیش کرے اور فیصلے کی مجلس میں گواہوں کے ذریعہ ثابت کردے کہ یہ  شوہر مارتا پیٹتا ہے اور عرصہ دس سال سے نان و نفقہ بھی نہیں دیا، یہ حضرات دعوی سننے کے بعد شوہر کو مجلسِ قضاء میں حاضر ہونے کا نوٹس بھیجیں، اگر شوہر آنے سے انکار کرے یا اس تک نوٹس نہ پہنچایا جا سکتا ہوتو اس کی بھی گنجائش ہے کہ یہ جماعت واقعہ کی دیانتاً اچھی طرح تحقیق کر کے اتفاقِ رائے سے فریقین کے درمیان تفریق کر دیں، (الحیلة الناجزة:صفحہ:135) اس تفریق کے بعد عورت کی عدت شروع ہو جائے گی، عدت پوری کرکے عورت دوسر ی جگہ نکاح کر سکتی ہے۔ البتہ یہ یاد رہے کہ یہ تفریق طلاقِ رجعی شمار ہو گی، لہذا اگر شوہر عدت کے دوران آگیا اور وہ نان ونفقہ دینے اور مارپیٹ نہ کرنے کی یقین دہانی کرائے تو اس کو رجوع کا حق ہو گا۔</p><h6 class=""has-text-align-right"">حوالہ جات</h6><h5><h5><strong>الحيلة  الناجزة للحليلة العاجزة:(ص:181):</strong></h5>
<h5>طريق تطليق زوجة المفقود أو الغائب الذي تعذر الإرسال أو أرسل إليه، فتعاند، إن كان <strong>لعدم النفقة فإن الزوجة تثبت لشاهدين أن فلانا زوجها وغائب عنها،</strong> <strong>ولم يترك لها نفقة، ولا وكيلا بها، ولا أسقطتهاعنه، وتحلف على ذلك، فيقول الحاكم فسخت نكاحه أو طلقت منه</strong><strong>۔</strong></h5>
<h5><strong>""شرح مختصر خليل للخرشي"" (4/ 198) دار الفكر للطباعة ، بيروت:</strong></h5>
<h5><strong>""وجماعة المسلمين العدول يقومون مقام الحاكم في ذلك وفي كل أمر يتعذر الوصول إلى الحاكم أو لكونه غير عدل"".</strong></h5>
<h5><strong>حاشية العدوي على كفاية الطالب الرباني (2/ 133)</strong> <strong>دار الفكر – بيروت:</strong></h5>
<h5>وجماعة المسلمين العدول يقومون مقام الحاكم في ذلك، وفي كل أمر يتعذر الوصول إلى الحاكم أو لكونه غير عدل وأما من لم يثبت عسره وهو مقر بالملاء وامتنع من الإنفاق، والطلاق، فإنه يعجل عليه الطلاق على قول ويسجن حتى ينفق عليها على آخر فإن سجن ولم يفعل فإنه يعجل عليه الطلاق.</h5>
<h5><strong>الشرح الكبير للشيخ الدردير وحاشية الدسوقي (3/ 71)</strong> <strong>دار الفكر، بيروت:</strong></h5>
<h5>والعدول يقومون مقام الحاكم عند تعذره إما لعدم أمانته أو لعدم اعتنائه بالأمور، فإن غاب أحد المتبايعين رفع الآخر الأمر للحاكم أو للعدول وفسخه.</h5>
<h5><strong>الموسوعة الفقهية الكويتية (5/ 254) :</strong>      </h5>
<h5><strong>وإذا عجز الزوج عما وجب عليه من النفقة على التفصيل السابق ، وطلبت الزوجة التفريق بينها وبين زوجها بسبب ذلك ، فعند المالكية والشافعية والحنابلة يفرق بينهما</strong>. وذهب الحنفية إلى أنه لا يفرق بينهما بذلك ، بل تستدين عليه ، ويؤمر بالأداء من تجب عليه نفقتها لولا الزوج .</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>3/محرم الحرام 1445ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10669,jameya-tur-rasheed,طلاق کے احکام,خلع اور اس کے احکام
2023-07-20,https://almuftionline.com/2023/07/20/10350/,قربانی کا گوشت بلا اجازت استعمال کرنا,<p>میری والدہ نے قربانی کے بکرے کے لئے والد کو پیسے دئے ،انھوں نے دوسرے دن ذبح کر کے بکرا لٹکا دیا۔ ساتھ ایک دوسرا ذبح شدہ بکرا لٹک رہا تھا جو خاندان کی دعوت کے لئے تھا ۔میرے چچا نے دعوت کرنی تھی وہ دونوں بکرے کٹوا کر لے گئے اور ان کے علم میں یہ بات تھی کہ یہ والدہ کا بکرا ہے ۔ اس صورت میں کیا والدہ مطالبہ کر سکتی ہیں ؟ میں نے میسیج میں حدیث بھیجی جس میں بغیر اجازت کسی کی چیز استعمال کرنے کی ممانعت تھی تو سب نے ملامت کی اور کہا کہ یہ خاندان کو توڑنے والی بات ہے ۔کیا مجھے میسج بھیجنا چاہئے تھا یا نہیں؟ اور اس بکرے سے جو دعوت کی گئ جس میں میں شریک تھی اس کا کیا حکم ہے؟ واضح رہے کہ ہمارے خاندان میں مشترکہ کھاتہ ہے ہمارے دادا خرچہ کرتے ہیں لیکن قربانی والدہ نے اپنے بھائی سے قرض لے کر کی تھی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ قربانی کا جانور ذبح سے پہلے  بھی  اور ذبح کے بعد بھی قربانی کرنے والے کی ملکیت میں ہوتا ہے۔ کسی دوسرے شخص کو یہ حق حاصل نہیں ہوتا کہ مالک کی اجازت کے بغیر اس کی چیز کو استعمال کرے ، لہذا سوال میں ذکر کردہ تفصیل کے مطابق  آپ کے چچا کا بغیر اجازت بکرے کو لے جانا شرعا جائز نہیں  اور آپ کی والدہ  کو ذبح شدہ بکرے کی قیمت کے بقدر ضمان کا  حق حاصل ہے۔</p><p><span dir=""RTL"">آپ کے چچا کی دعوت میں چونکہ ان کا اپنا مال بھی شامل تھا تو یہ مال مخلوط ہوگیا اور مال مخلوط کا حکم یہ ہے کہ  مالک کی رضا اور ضمان کی ادائیگی سے پہلے اس کو استعمال کرنا جائز نہیں  ۔ اگر استعمال کرلیا تو گناہ گار ہوگا ، لہذا اگر آپ کی والدہ نے اس گوشت کو استعمال کرنے کی اجازت نہیں دی اور نہ ہی آپ کے چچا نے  بطور ضمان قیمت ادا کی تھی تو وہ گناہ گار ہوں گے۔</span></p><h6 class=""has-text-align-right"">حوالہ جات</h6><h5><h5>مجلة الأحكام العدلية (ص: 170)</h5>
<h5>(المادة 881) الغصب هو أخذ مال أحد وضبطه بدون إذنه ويقال للآخذ غاصب وللمال المضبوط مغصوب ولصاحبه مغصوب منه.</h5>
<h5>مجلة الأحكام العدلية (ص: 172)</h5>
<h5>(المادة 891) كما أنه يلزم أن يكون الغاصب ضامنا إذا استهلك المال المغصوب كذلك إذا تلف أو ضاع بتعديه أو بدون تعديه يكون ضامنا أيضا فإن كان من القيميات يلزم الغاصب قيمته في زمان الغصب ومكانه وإن كان من المثليات يلزمه إعطاء مثله.</h5>
<h5>الدر المختار (6/ 191)</h5>
<h5>(أو اختلط) المغصوب (بملك الغاصب بحيث يمتنع امتيازه) كاختلاط بره ببره. (أو يمكن بحرج) كبره بشعيره (ضمنه وملكه بلا حل انتفاع قبل أداء ضمانه) أي رضا مالكه بأداء أو إبراء أو تضمين قاض والقياس حله وهو رواية، فلو غصب طعاما فمضغه حتى صار مستهلكا يبتلعه حلالا في رواية</h5>
<h5>حاشية ابن عابدين (رد المحتار) (6/ 191)</h5>
<h5>(قوله بلا حل انتفاع إلخ) وفي المنتقى كل ما غاب صاحبه، ويخاف عليه الفساد فلا بأس بأن ينتفع به بعد ما يشهد على نفسه بضمانه، ولا يخرجه ذلك من إثم الغصب. وفي جامع الجوامع: اشترى الزوج طعاما أو كسوة من مال خبيث جاز للمرأة أكله ولبسها والإثم على الزوج تتارخانية</h5>
</h5><p>عبدالقیوم   </p><p>دارالافتاء جامعۃ الرشید</p><p>01/محرم الحرام/1445</p><p> </p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالقیوم بن عبداللطیف اشرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10350,jameya-tur-rasheed,غصب اورضمان”Liability” کے مسائل,متفرّق مسائل
2023-07-20,https://almuftionline.com/2023/07/20/10407/,دادی کا پوتے کو دودھ پلانا,<p>کیا دادی اپنے پوتے کو دودھ پلاسکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> پلاسکتی ہے،جائز ہے،اس سے بچہ اپنے والد کا رضاعی بھائی بن جائےگا۔تاہم رضاعت کے احکام جاری ہونے کی وجہ سے مستقبل میں چونکہ رشتوں کے حوالے سے بہت سے مسائل کا سامنا ہوگا،اس لیے اگر شدید ضرورت نہ ہوتو دادی اپنے پوتے کو دودھ نہ پلائے۔</p><h6 class=""has-text-align-right"">حوالہ جات</h6><h5><h5>وفی الھندیة(1/345):</h5>
<h5><span dir=""RTL"">والواجب علی النساء أن لا یرضعن کل صبي من غیر ضرورة، وإن فعلن ذلک فلیحفظن أو یکتبن </span></h5>
</h5><p>سید نوید اللہ</p><p>دارالافتاء،جامعۃ الرشید</p><p>یکم/محرم1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10407,jameya-tur-rasheed,نکاح کا بیان,محرمات کا بیان
2023-07-20,https://almuftionline.com/2023/07/20/10291/,لے پالک (بچہ/بچی) کی ولدیت تبدیل کرنے کا حکم,"<p>میری شادی کو 13 سال ہوچکے ہیں، اللہ پاک نے دو بیٹیاں عنایت کی ہیں۔ بیٹا نہ ہونے کی وجہ سے میری اہلیہ بہت پریشان رہتی ہیں۔ مَیں نے ایدھی سینٹر سے ایک لڑکا گود لینے کا ارادہ کیا ہے۔ اس سے متعلق میرے دو سوالات ہیں:</p><p>1. لے پالک بچہ کے والد کی جگہ مَیں اپنا نام: محمد کلیم اللہ لکھوا سکتا ہوں؟ یعنی اس بچہ کو اپنے حقیقی باپ کی جگہ میرے نام سے پکارنا جائز ہے؟</p><p><span dir=""RTL"">2. اگر اس بچے کے والدین خصوصاً والد معلوم نہ ہو، تو  مَیں والد کی جگہ اپنا نام لکھوا سکتا ہوں؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>(2-1) واضح رہے کہ کوئی بچہ یا بچی صرف پالنے کے لیے بطورِ لے پالک لینا، دینا جائز ہے، لیکن گود لینےکی وجہ سے وہ (بچہ/بچی) حقیقی اولاد نہیں بنتی، بلکہ نسب، حقِ پرورش، ولایتِ نکاح اور میراث وغیرہ تمام احکام کا تعلق شرعاً اس کے اصل والدین سے ہوتا ہے، پالنے والے سے نہیں۔</p><p><span dir=""RTL"">لہٰذا سوال میں مذکورہ صورت میں گود لیے ہوئے بچہ کی ولدیت میں آپ کا اپنا نام بطور والد لکھوانا یا پکارنا جائز نہیں ہے، چاہے بچے کا باپ معلوم ہو یا نا معلوم ہو۔ اس لیے بہتر یہ ہے کہ ایسا بچہ گود لیں جس کے والد معلوم ہوں، تاکہ کاغذی کاروائیوں میں باپ کا نام لکھنے کی مشکلات سے دوچار نہ ہونا پڑے۔</span></p><h6 class=""has-text-align-right"">حوالہ جات</h6><h5><h5><strong>الوجيز للواحدي (ص:858):</strong></h5>
<h5>""{ادْعُوهُمْ لِآبَائِهِمْ} أي: انسبوهم إلى الذين ولدوهم {هُوَ أَقْسَطُ عِنْدَ اللَّهِ} أعدل عند الله {فَإِنْ لَمْ تَعْلَمُوا آبَاءَهُمْ} من هم {فَإِخْوَانُكُمْ فِي الدِّينِ} أي: فهم إخوانكم في الدين {وَمَوَالِيكُمْ} وبنو عمكم، وقيل: أولياؤكم في الدين {وَلَيْسَ عَلَيْكُمْ جُنَاحٌ فِيمَا أَخْطَأْتُمْ بِهِ} وهو أن يقول لغير ابنه: يا بني من غير تعمد أن يجريه مجرى الولد في الميراث وهو قوله: {وَلَكِنْ مَا تَعَمَّدَتْ قُلُوبُكُمْ} يعني: ولكن الجُناح في الذي تعمدت قلوبكم.""</h5>
<h5><strong>صحيح البخاري (1469/4):</strong></h5>
<h5><span dir=""RTL"">عن عائشة - رضي الله عنها -، زوج النبي - صلى الله عليه وسلم -: أن أبا حذيفة، وكان ممن شهد بدرا مع رسول الله - صلى الله عليه وسلم -، تبنى سالما، وأنكحه بنت أخيه هند بنت الوليد بن عتبة، وهو مولى لامرأة من الأنصار، كما تبنى رسول الله - صلى الله عليه وسلم - زيدا، وكان من تبنى </span><span dir=""RTL"">‌</span><span dir=""RTL"">رجلا </span><span dir=""RTL"">‌</span><span dir=""RTL"">في </span><span dir=""RTL"">‌</span><span dir=""RTL"">الجاهلية دعاه الناس إليه وورث من ميراثه، حتى أنزل الله تعالى: {ادْعُوهُمْ لِآبَائِهِمْ} </span><span dir=""RTL"">[الأحزاب: 5]</span><span dir=""RTL"">. فجاءت سهلة النبي - صلى الله عليه وسلم -، فذكر الحديث.""</span></h5>
</h5><h3>محمد مسعود الحسن صدیقی</h3><p>دارالافتاء جامعۃ الرشید، کراچی</p><p><span dir=""RTL"">01/محرم الحرام/1445ھ</span></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد مسعود الحسن صدیقی ولد احمد حسن صدیقی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10291,jameya-tur-rasheed,نکاح کا بیان,نسب  کے ثبوت کا بیان
2023-07-20,https://almuftionline.com/2023/07/20/10670/,بیوہ، دو بھائی اور دوبہنوں میں ترکہ کی تقسیم,<p>مرحوم غلام رسول ولد عمر دین کا انتقال ہوا، اس نے ترکہ میں کچھ زرعی زمین ترکہ چھوڑی، اس کے ورثاء میں بیوہ، دو بھائی (محمد عالم اور محمد رفیق) اور دو بہنیں (حنیفہ بی بی اور ارشادبی بی) ہیں، لیکن دونوں ان کی وفات کے بعد وفات پا چکے ہیں، اب ان کی اولاد حیات ہے، البتہ دونوں بہنیں حیات ہیں، بیوہ بھی حیات ہے۔ گزارش یہ ہے کہ مرحوم کی وراثت تقسیم کیسے ہو گی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>مرحوم نے بوقت ِانتقال اپنی ملکیت میں جو کچھ منقولہ وغیر منقولہ مال،جائیداد، سونا، چاندی، نقدی اور ہر قسم کا چھوٹا بڑا جوساز وسامان چھوڑا ہےاوران کا  وہ قرض جو کسی کے ذمہ  واجب ہو، يہ  سب ان کا ترکہ ہے۔اس میں سے سب سے پہلے ان کے کفن دفن کے متوسط اخراجات نکالنے، ان کے ذمہ واجب الاداء قرض ادا کرنے اور کل ترکہ کے ایک تہائی کی حد تک ان کی جائز  وصیت پر عمل کرنے کے بعد جو ترکہ باقی بچے، اس میں سے چوتھائی حصہ مرحوم کی بیوہ کو اور بقیہ حصہ بھائی اور بہنوں کے درمیان اس طرح تقسیم ہو گا کہ بھائیوں کو بہنوں کی بنسبت دوگنا  حصہ دیا جائے گا، لہذا پیچھے ذکرکیے گئے میت کے تین تین حقوق ادا کرنے کے بعد بقیہ ترکہ کو آٹھ (8) حصوں میں برابر تقسيم كر كے   مرحوم کی بیوی کو دو (2) حصے، ہر بھائی کو دو (2) حصے اور ہر بہن کو ایک (1) حصہ دے دیا جائے، فیصدی اور عددی اعتبار سےتقسیم ِ میراث کا نقشہ ملاحظہ فرمائیں:واضح رہے کہ مرحوم کے دونوں بھائی چونکہ والدین کی وفات کے وقت حیات تھے، اس لیے ان کو بھی اپنے مرحوم بھائی کے ترکہ سے شریعت کے حکم کے مطابق حصہ ملے گا اور پھر ان کا حصہ ان کے شرعی ورثاء کے درمیان تقسیم ہو گا۔</p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:82px"">
<p><strong>نمبر شمار</strong></p>
</td>
<td style=""width:135px"">
<p><strong>ورثاء</strong></p>
</td>
<td style=""width:123px"">
<p><strong>عددی حصہ</strong></p>
</td>
<td style=""width:123px"">
<p><strong>فیصدی حصہ</strong></p>
</td>
</tr>
<tr>
<td style=""width:82px"">
<p>1</p>
</td>
<td style=""width:135px"">
<p>بیوہ</p>
</td>
<td style=""width:123px"">
<p><span dir=""LTR"">2</span></p>
</td>
<td style=""width:123px"">
<p><span dir=""LTR"">25%</span></p>
</td>
</tr>
<tr>
<td style=""width:82px"">
<p>2</p>
</td>
<td style=""width:135px"">
<p>بھائی</p>
</td>
<td style=""width:123px"">
<p>2</p>
</td>
<td style=""width:123px"">
<p><span dir=""LTR"">25%</span></p>
</td>
</tr>
<tr>
<td style=""width:82px"">
<p>3</p>
</td>
<td style=""width:135px"">
<p>بھائی</p>
</td>
<td style=""width:123px"">
<p>2</p>
</td>
<td style=""width:123px"">
<p><span dir=""LTR"">25%</span></p>
</td>
</tr>
<tr>
<td style=""width:82px"">
<p>4</p>
</td>
<td style=""width:135px"">
<p>بہن</p>
</td>
<td style=""width:123px"">
<p>1</p>
</td>
<td style=""width:123px"">
<p><span dir=""LTR"">12.5%</span></p>
</td>
</tr>
<tr>
<td style=""height:38px; width:82px"">
<p>5</p>
</td>
<td style=""height:38px; width:135px"">
<p>بہن</p>
</td>
<td style=""height:38px; width:123px"">
<p>1</p>
</td>
<td style=""height:38px; width:123px"">
<p><span dir=""LTR"">12.5%</span></p>
</td>
</tr>
</tbody>
</table><p> </p><h6 class=""has-text-align-right"">حوالہ جات</h6><h5><h5>     <strong>القرآن الکریم</strong><strong>: [النساء: 12]</strong><strong>:</strong></h5>
<h5>{وَلَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كَانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِهَا أَوْ دَيْنٍ}</h5>
<h5><strong>السراجی فی المیراث:(ص:36) مكتبة البشرى:</strong>أما العصبة بنفسه: فكل ذكر لا تدخل في نسبته إلى الميت وهم أربعة أصناف: جزء الميت، وأصله وجزء أبيه<span dir=""RTL"">.</span></h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>یکم محرم الحرام 1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10670,jameya-tur-rasheed,میراث کے مسائل,میراث کے متفرق مسائل
2023-07-20,https://almuftionline.com/2023/07/20/10610/,کسی ملک وزٹ پر جا کر غیر قانونی قیام کرنے کا حکم,<p>ایک شخص سعودی عرب تین (3) مہینے کا وزٹ لے کر جاتا ہے، اس کی ایک نیت یہ ہوتی ہے کہ وہاں عمرہ کرے گا اور مکہ مدینہ کی زیارت کرے گا، دوسری نیت یہ ہوتی ہے کہ وہاں کام کرے گا اور پیسے کمائے گا، پھر تین مہینے کے بعد بھی غیر قانونی طور پر رکا رہے گا اور محنت مزدوری کر کے پیسے کماتا رہے گا۔  </p><p>ایسا کرنا کیسا ہے؟ اور وہاں کام سے جو پیسے کمائے گا، ان کا کیا حکم ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>ایسا کرنا جھوٹ، دھوکہ دہی، معاہدے کی خلاف ورزی اور حکومت کے جائز قوانین کی خلاف ورزی کی وجہ سے جائز نہیں، سخت گناہ کی بات ہے جس سے بچنا لازم اور ضروری ہے۔ جہاں تک ایسے غیر قانونی قیام کے دوران کی گئی کمائی کا تعلق ہے تو اگر کسی جائز کام سے کمائی کی ہو تو وہ حرام نہیں ہوگی، اگرچہ مندرجہ بالا خلافِ شریعت امور کا گناہ اپنی جگہ ہوگا، اور اگر کمائی کسی ناجائز کام کی ہو تو پھر کمائی بھی حرام اور ناجائز ہوگی۔</p><h6 class=""has-text-align-right"">حوالہ جات</h6><h5><h5>القرآن الکریم:                     </h5>
<h5>{يَاأَيُّهَا الَّذِينَ آمَنُوا أَوْفُوا بِالْعُقُودِ} [المائدة: 1]<span dir=""LTR"">.</span></h5>
<h5>أحكام القرآن للجصاص (3/ 284):</h5>
<h5>قال أبو عبيدة في قوله أوفوا بالعقود قال هي العهود والأيمان<span dir=""LTR"">.</span> وروي عن جابر في قوله أوفوا بالعقود قال هي عقدة النكاح والبيع والحلف والعهد<span dir=""LTR"">.</span> وزاد زيد بن أسلم من قبله وعقد الشركة وعقد اليمين<span dir=""LTR"">.</span> وروى وكيع عن موسى بن عبيدة عن أخيه عبدالله بن عبيدة قال: العقود ستة عقد الأيمان وعقد النكاح وعقدة العهد وعقدة الشرى والبيع وعقدة الحلف<span dir=""LTR"">.</span>قال أبو بكر: العقد ما يعقده العاقد على أمر يفعله هو أو يعقد على غيره فعله على وجه إلزامه إياه؛ لأن العقد إذا كان في أصل اللغة الشد، ثم نقل إلى الأيمان والعقود عقود المبايعات ونحوها، فإنما أريد به إلزام الوفاء بما ذكره وإيجابه عليه<span dir=""LTR"">.</span> وهذا إنما يتناول منه ما كان منتظرا مراعی في المستقبل من الأوقات، فيسمى البيع والنكاح والإجارة وسائر عقود المعاوضات عقودا؛ لأن كل واحد منهما قد ألزم نفسه التمام عليه والوفاء به، وسمي اليمين على المستقبل عقدا؛ لأن الحالف قد ألزم نفسه الوفاء بما حلف عليه من فعل أو ترك والشركة والمضاربة ونحوها تسمى أيضا عقودا لما وصفنا من اقتضائه الوفاء بما شرطه على كل واحد من الربح والعمل لصاحبه وألزمه نفسه، وكذلك العهد والأمان؛ لأن معطيها قد ألزم نفسه الوفاء بها، وكذلك كل شرط شرطه إنسان على نفسه في شيء يفعله في المستقبل فهو عقد، وكذلك النذور وإيجاب القرب وما جرى مجرى ذلك<span dir=""LTR"">.</span></h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>      <span dir=""LTR"">1</span>/ محرم الحرام /1445ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10610,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
