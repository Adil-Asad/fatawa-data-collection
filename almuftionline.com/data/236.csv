issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-09-03,https://almuftionline.com/2023/09/03/11031/,دینی و عصری تعلیم کے امتزاج پر مبنی نظام تعلیم کا قیام,<p>ہمارے ہاں دو قسم کے نظام تعلیم ہیں۔ ایک عصری اور دوسراد ینی۔ یہ دونوں ایک دوسرے سے اتنے مختلف ہیں کہ ایک کو اپنانے کی صورت میں انسان دوسرے سے یکسر محروم ہو جاتا ہے۔اس طرح کالج و یونیورسٹی کی تعلیم کے ایمان سوز ماحول میں انسان اکثر مذہب سے دور بھی ہو جاتا ہے ۔ تو کیا ایسا نظام تعلیم مرتب کرنا ممکن ہے جس میں انسان بنیادی اسلامی تعلیمات سے بھی بہرہ ور ہو سکے اور جدید عصری تعلیم بھی حاصل کر سکے ؟  </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جی بالکل، اس طرح کا نظامِ تعلیم مرتب کرنا ممکن ہے جس میں انسان دینی اور عصری دونوں تعلیم حاصل کرسکے، بشرطیکہ اخلاص، فکر مندی اور جذبہ ہو۔ اس سلسلے میں اصل ذمہ داری حکومت کی بنتی ہے کہ وہ شہریوں کو ایسا نظامِ تعلیم دے جس میں ان کے دینی اور عصری دونوں قسم کے علوم حاصل کرسکیں۔ لیکن اگر حکومتی سطح پر یہ کام نہیں ہوتا تو سمجھ دار اور با صلاحیت افراد کو انفرادی سطح پر ایسی کوششیں کرنی چاہئیں۔ کئی مدارس نے ایسا نظام مرتب کرنے کی کوشش کی ہے جس کے اچھے آثار الحمد للہ نظر آتے ہیں۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>      <span dir=""LTR"">16</span>/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11031,jameya-tur-rasheed,علم کا بیان,علم کے متفرق مسائل کابیان
2023-09-03,https://almuftionline.com/2023/09/03/11032/,کالج اور یونیورسٹیز میں ایمان کی حفاظت کیسے کی جائے؟,<p>کالج ویو نیورسٹی کے ایمان سوز ماحول میں اپنے ایمان کو کیسے بچایا جاسکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>عصرِ حاضر میں کالج، یونیورسٹی اور جدید تعلیمی اداروں میں ایک طالبِ علم اور طالبہ کو کئی ایسے مسائل اور مشکلات کا سامنا ہوتا ہے جو اس کے دین و ایمان کے لیے خطر ناک ہوتے ہیں۔ اس لیے ہر مسلمان کی ذمہ داری ہے کہ وہ ایسے ماحول میں اپنے دین و ایمان اور عمل کی حفاظت کی فکر کرے۔ مندرجہ ذیل امور کا خیال رکھنے سے ان شاء اللہ یہ کام آسان ہوجائے گا۔  </p><p>(1)۔۔۔ تقویٰ کا اہتمام۔ تقویٰ کا آسان مطلب یہ ہے کہ اللہ تعالیٰ کی عظمت کو ذہن میں رکھتے ہوئے وہ کام کیے جائیں جن کے کرنے کا اس نے حکم دیا ہے اور ان کاموں سے بچا جائے جن سے بچنے کا اس نے حکم دیا ہے۔ جو انسان تقویٰ اختیار کرتا ہے، اللہ تعالیٰ اس کے تمام کاموں اور اعمال کی اصلاح فرماتے ہیں اور اس کے گناہوں کی مغفرت فرماتے ہیں۔ قرآنِ کریم میں اللہ تعالیٰ کا ارشاد ہے:</p><p>{یَاأَيُّهَا الَّذِينَ آمَنُوا اتَّقُوا اللَّهَ وَقُولُوا قَوْلًا سَدِيدًا (70) يُصْلِحْ لَكُمْ أَعْمَالَكُمْ وَيَغْفِرْ لَكُمْ  ذُنُوبَكُمْ وَمَنْ يُطِعِ اللَّهَ وَرَسُولَهُ فَقَدْ فَازَ فَوْزًا عَظِيمًا} (71) [الأحزاب]</p><p><strong>ترجمہ:</strong> اے ایمان والو ! اللہ سے ڈرو اور سیدھی سچی بات کہا کرو۔ اللہ تمہارے فائدے کے لیے تمہارے کام سنوار دے گا اور تمہارے گناہوں کی مغفرت کر دے گا۔ اور جو شخص اللہ اور اس کے رسول کی اطاعت کرے، اس نے وہ کامیابی حاصل کرلی جو زبردست کامیابی ہے۔ (آسان ترجمۂ قرآن)</p><p>(2)۔۔۔ نماز کی پابندی۔ نماز کلمہ طیبہ کے بعد دینِ اسلام کا سب سے اہم رکن اور ستون ہے، نماز انسان کو برے کاموں سے روکتی ہے۔ قرآنِ کریم میں ارشادِ ربانی ہے:</p><p>{اتْلُ مَا أُوحِيَ إِلَيْكَ مِنَ الْكِتَابِ وَأَقِمِ الصَّلَاةَ إِنَّ الصَّلَاةَ تَنْهَى عَنِ الْفَحْشَاءِ وَالْمُنْكَرِ وَلَذِكْرُ اللَّهِ أَكْبَرُ وَاللَّهُ يَعْلَمُ مَا تَصْنَعُونَ} [العنكبوت: 45]</p><p><strong>ترجمہ:</strong> ""(اے پیغمبر ! ) جو کتاب تمہارے پاس وحی کے ذریعے بھیجی گئی ہے، اس کی تلاوت  کرو اور نماز قائم کرو۔ بے شک نماز بے حیائی اور برے کاموں سے روکتی ہے۔ اور اللہ کا ذکر سب سے بڑی چیز ہے۔ اور جو کچھ تم کرتے ہو، اللہ اس سب کو جانتا ہے۔"" (آسان ترجمۂ قرآن)</p><p>(3)۔۔۔ قرآنِ کریم کی تلاوت اور اس کا مستند ترجمہ و تفسیر پڑھنا۔ قرآنِ کریم اللہ تعالیٰ کا کلام اور اس کی آخری کتاب ہے، جو قیامت تک کے انسانوں کے لیے ضابطۂ حیات ہے۔ قرآنِ کریم کی تلاوت اپنے رب سے ہم کلام ہونے کے بمنزلہ ہے۔ تلاوت کے ساتھ ساتھ کوئی مستند ترجمہ اور تفسیر بھی مطالعے میں رکھی جائے اور کسی مستند عالم کی زیرِ نگرانی اس کا مطالعہ کیا جائے تو قرآن کا پیغام سمجھنے میں آسانی ہوگی کہ قرآن ہم سے کیا مطالبہ کرتا ہے، کن چیزوں کے کرنے کا حکم دیتا ہے اور کن چیزوں سے روکتا ہے۔ اس مقصد کے لیے حضرت مفتی محمد تقی عثمانی صاحب دامت برکاتہم کا ترجمہ مفید ہے جو اردو اور انگلش دونوں زبانوں میں چھپا ہوا ہے۔ اس میں ترجمہ کے ساتھ مختصر تفسیر بھی شامل ہے۔</p><p>(4)۔۔۔ علمِ دین کا حصول۔ ہر مسلمان مرد و عورت پر بنیادی عقائد اور ان مسائل سے واقف ہونا فرضِ عین ہے جو اس کی روز مرہ زندگی میں پیش آتے ہوں، کیونکہ دین کا علم ہوگا تو اس کے تقاضوں پر عمل اور اپنے ایمان کی حفاظت ممکن ہوگی۔ اس لیے کالج اور یونیورسٹی کی مصروفیات کے ساتھ روزانہ تھوڑا سا وقت مستند علمائے کرام سے علمِ دین حاصل کرنے کے لیے بھی نکالنا چاہیے۔ ہفتہ اتوار یعنی چھٹی کے دنوں میں ذرا زیادہ وقت نکالنا چاہیے۔</p><p>(5)۔۔۔ مستند اہلِ علم سے علم حاصل کرنا اور دین کا صحیح علم نہ رکھنے والی شخصیات کو مذہبی راہنما بنانے سے اجتناب۔ ایک مسلمان پر جس طرح دین کا علم حاصل کرنا ضروری ہے، اسی طرح اس پر صحیح اور مستند علمائے دین کی تلاش بھی لازم ہے جن سے وہ دین کا صحیح علم و فہم حاصل کرسکے۔ صحیح مسلم کے مقدمہ میں حضرت محمد بنِ سیرین رحمہ اللہ تعالیٰ کا ارشاد منقول ہے:</p><p>عن محمد بن سيرين قال: إن هذا العلم دين، فانظروا عمن تأخذون دينكم<span dir=""LTR"">. </span>(صحيح مسلم:1/ 14)</p><p>ترجمہ: بے شک یہ علم (یعنی قرآن وحدیث اور دین کا علم خود) دین ہے، لہٰذا جس سے تم اپنا دین سیکھو اور حاصل کرو، اسے اچھی طرح دیکھو۔</p><p>یعنی پہلے یہ دیکھو کہ جس سے تم دین کا علم حاصل کرنا چاہیتے ہو وہ خود صحیح علم رکھتا ہے یا نہیں؟ قابلِ اعتماد ہے یا نہیں؟ اس کی پہچان کا ایک طریقہ اس کے بارے میں مستند اور ماہر اہلِ علم کی رائے معلوم کرنا ہے، اگر وہ اس پر اعتماد کرتے ہوں تو اس سے علم حاصل کرنا چاہیے، ورنہ نہیں۔ جیسے کسی ڈاکٹر کی مہارت کی پہچان کا ایک طریقہ یہ ہے کہ اس کی فیلڈ کے ماہر ڈاکٹرز اس پر اعتماد کرتے ہیں یا نہیں؟</p><p>انٹرنیٹ اور سوشل میڈیا کے دور میں اس پر بات کی اہمیت اور بڑھ گئی ہے؛ کیونکہ آج کل ہر شخص خود کو عالمِ دین اور مذہبی سکالر باور کراتا ہے اور عوام کی دلچسپی کے چند موضوعات پر گفتگو کر کے یا چند تاریخی اور متنازعہ موضوعات پر گفتگو کر کے شہرت حاصل کرلیتا ہے، پھر بزعمِ خود لوگوں کی راہنمائی کا فریضہ سر انجام دیتا ہے، حالانکہ حقیقت میں وہ خود بھی غلط راستے پر چل رہا ہوتا ہے اور لوگوں کو بھی غلط راہ پر لے کر جارہا ہوتا ہے۔</p><p>(6)۔۔۔ اچھی اور نیک صحبت کا اہتمام اور بری صحبت سے اجتناب؛ کیونکہ انسان کے خیالات، رجحانات اور فکر و نظر کی تشکیل میں صحبت اور دوستوں کا بڑا دخل ہوتا ہے۔ حضور صلی اللہ علیہ وسلم کا ارشاد ہے</p><p>عن أبي هريرة قال قال رسول الله صلى الله عليه وسلم: المرء على دين خليله، فلينظر أحدكم من يخالط<span dir=""LTR"">.</span> وقال مؤمل: من يخالل<span dir=""LTR"">.</span> (مسند أحمد :13/398)</p><p>ترجمہ: انسان اپنے دوست کے دین پر ہوتا ہے، لہٰذا تم میں سے ہر شخص اس بات کا اچھی طرح خیال رکھے کہ وہ کس کے ساتھ اٹھتا بیٹھتا اور ملتا جلتا ہے۔ ایک راوی کے مطابق آپ صلی اللہ علیہ وسلم نے فرمایا کہ تم میں سے ہر شخص اچھی طرح خیال رکھے کہ وہ کس کو دوست رکھتا ہے۔</p><p>  اس حدیث میں آپ صلی اللہ علیہ وسلم نے ایک ناقابلِ انکار حقیقت بیان فرمائی ہے، انسانی طبیعت اور نفسیات اپنے ماحول سے متاثر ہونے کی ہے، وہ غیر شعوری طور پر اپنے آس پاس لوگوں کے اقوال، افعال اور حرکات و سکنات سے متاثر ہوتا ہے۔ اس لیے اگر وہ دین سے محبت رکھنے والے لوگوں کے ساتھ اپنی نشست و برخاست رکھے گا تو اس کے دل میں بھی دین و ایمان کی محبت پیدا ہوگی اور اس کے مطابق زندگی گزارنا آسان ہوگا، لیکن اگر وہ دین سے بے زار یا فسق و فجور میں مبتلا لوگوں کے ساتھ نشست و برخاست رکھے گا تو ایک دن وہ خود بھی انہیں کاموں میں مبتلا ہوجائے گا۔</p><p>(7)۔۔۔ انٹرنیٹ اور سوشل میڈیا کے منفی استعمال سے اپنے آپ کو بچانا۔ جدید ٹیکنالوجی، انٹر نیٹ اور سوشل میڈیا کی مثال دو دھاری تلوار کی ہے، اگر انہیں احتیاط کے ساتھ مثبت اور فائدہ مند کاموں کے لیے استعمال کیا جائے تو یہ بڑی خیر کا ذریعہ بن سکتے ہیں، لیکن دوسری طرف ذرا بے احتیاطی سے یہ وسائل انسان کے ایمان، عقیدہ، حیاء اور اسلامی اخلاق کے لیے تباہ کن ثابت ہوسکتے ہیں۔ اس لیے انٹر نیٹ اور سوشل میڈیا کے کثرتِ استعمال سے بچنا چاہیے، انہیں صرف اپنی تعلیمی اور دیگر جائز اور مثبت سرگرمیوں میں استعمال کرنا چاہیے، ایسے افراد، ویب سائٹس، پیجز اور چیلنز دیکھنے اور سننے سے مکمل پرہیز کرنی چاہیے جن کی سرگرمیاں شریعت کے دائرے سے باہر ہوں۔ خلاصہ یہ کہ انٹرنیٹ اور سوشل میڈیا پر بھی اچھی صحبت میں رہنا چاہیے اور بری صحبت سے بچنا چاہیے۔</p><p> (8)۔۔۔ مذکورہ بالا تمام اچھے کاموں پر عمل پیرا ہونے اور برے کاموں سے بچنے کے لیے علمائے کرام اور اہل اللہ کی صحبت اور راہنمائی بہت ضروری ہے۔ اللہ تعالیٰ قرآنِ مجید میں فرماتے ہیں:</p><p>  {يَاأَيُّهَا الَّذِينَ آمَنُوا اتَّقُوا اللَّهَ وَكُونُوا مَعَ الصَّادِقِينَ} [التوبة: 119]</p><p> ترجمہ: اے ایمان والو ! اللہ سے ڈرو اور سچے لوگوں کے ساتھ رہا کرو۔  (آسان ترجمۂ قرآن)</p><p>صادقین یعنی سچے لوگوں سے مراد وہ لوگ ہیں جو زبان کے بھی سچے ہوں اور کردار کے بھی سچے ہوں، جو دین کا صحیح علم بھی رکھتے ہوں اور اس علم پر عمل بھی کرتے ہوں۔ اس مقصد کے لیےعلمائے کرام کی اصلاحی مجالس میں جانا اور تبلیغی جماعت کے ساتھ حسبِ سہولت بیٹھنا اور وقت لگانا چاہیے۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        <span dir=""LTR"">16</span>/صفر المظفر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11032,jameya-tur-rasheed,ایمان وعقائد,ایمان و عقائد کے متفرق مسائل
2023-09-03,https://almuftionline.com/2023/09/03/10779/,ریل اسٹیٹ میں سرمایہ کاری کی ایک صورت کا حکم,"<p>دبئی کی ایک ریل اسٹیٹ کمپنی مندرجہ ذیل صورت کے ساتھ انویسٹمنٹ کے مواقع فراہم کر رہی ہے:</p><p> 1) کسی متعین کردہ مکان/ فلیٹ/ گھر کی مالیت متعین کی جاتی ہے۔  2) اس کے بعد عوام کو دعوت دی جاتی ہے کہ مذکورہ مکان میں انویسٹمنٹ کریں،  اس عمل کو کراؤڈ فنڈنگ(<span dir=""LTR"">crowd funding</span>) بھی کہا جاتا ہے۔  3) کم سے کم انویسٹمنٹ کی شرط 500 درہم ہے۔  4)انویسٹمنٹ کرنے والے شخص کو 3 ماہ کے اندر کمپنی ایک دستاویز فراہم کرےگی جو اس بات کا ثبوت ہوگا کہ اس گھر میں اپنی انویسٹمنٹ کے بقدر اس شخص کی اتنی ملکیت ہے۔ 5) اپنی انویسٹمنٹ کے بقدر ہر شخص اس مکان سے حاصل ہونے والے رینٹ (<span dir=""LTR"">Rent</span>) کو بطور آمدن حاصل کرنے کا حقدار ہوگا۔  6) ہر شخص اپنی ملکیت میں موجود حصے کو فروخت کر سکے گا، لیکن شرط یہ ہے کہ کمپنی کی ویب سائٹ پر ایگزٹ ونڈو (<span dir=""LTR"">Exit Window</span>)کھلی ہو ۔کیا مذکورہ طریقے سے کی گئی انویسٹمنٹ جائز ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>انویسمنٹ کا یہ طریقہ کار درست ہے، یہ شرکت کا معاملہ ہے۔ البتہ اس میں یہ بھی ضروری ہے کہ اس گھر یا فلیٹ میں سرمایہ کاری کرنے والوں کی واقعتاً ملکیت بھی ہو، محض کاغذات میں نام کرنا کافی نہیں۔ نیز اس مکان<span dir=""LTR"">/</span>فلیٹ کے واقعی حصص سے زائد فروخت نہ کیے جائیں۔ مزید یہ کہ یہ سارا معاملہ سود کے حیلے کو طور پر نہ ہوجیسا کہ آج کل بعض لوگ کر رہے ہیں، بلکہ واقعتاً شرکت کا معاملہ ہو۔ تاہم جس مخصوص کمپنی سے متعلق سوال ہے اس کے بارے میں مزید معلومات فراہم کریں تا کہ پورا طریقہ کار واضح ہو، اور اس کے متعلق جواب دیا جاسکے۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>عمر فاروق</p><p>دار الافتاء جامعۃ الرشیدکراچی</p><p>۱۳/صفر الخیر/۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عمرفاروق بن فرقان احمد آفاق</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10779,jameya-tur-rasheed,شرکت کے مسائل,شرکت سے متعلق متفرق مسائل
2023-09-03,https://almuftionline.com/2023/09/03/10790/,انشورنس کی ہوئی گاڑی کا نقصان کرنے کی صورت میں ضمان کا حکم,<p>گاڑی کی انشورنس جیسا کہ آج کل بینکوں سے کروائی جاتی ہے، اسے جائز نہیں کہا جاتا۔ یہ فرمائیے کہ اگر کسی دوسرے کی گاڑی جس کی انشورنس ہوئی ہو، اس کا میری وجہ سے نقصان ہو جائے تو کیا از روئے شریعت میرا اس سے یہ مطالبہ درست ہے کہ انشورنس کلیم کروا لو، کیوں کہ اس طرح مجھے پیسے نہیں دینے پڑیں گے اور اس کا کام بھی ہو جائے گا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>انشورنس کا کلیم لینا جائز نہیں ہے، نہ گاڑی کا مالک اس کا مطالبہ کرسکتا ہے، نہ آپ اسے اس کا کہہ سکتے ہیں۔ آپ کے ذمے گاڑی کے نقصان کا تاوان لازم ہے اگر یہ نقصان آپ کے قصور سے ہوا ہے۔ البتہ اگر مالک آپ کو نقصان سے بری کردے تو آپ بری ہوسکتے ہیں۔</p><h6 class=""has-text-align-right"">حوالہ جات</h6><h5><h5>الهداية شرح البداية (4/ 200)</h5>
<h5> قال ومن قاد قطارا فهو ضامن لما أوطأ فإن وطىء بعير إنسانا ضمن به القائد والدية على العاقلة لأن القائد عليه حفظ القطار كالسائق وقد أمكنه ذلك وقد صار متعديا بالتقصير فيه والتسبيب بوصف التعدي سبب للضمان إلا أن ضمان النفس على العاقلة فيه وضمان المال في ماله.</h5>
<h5>الهداية شرح البداية (4/ 201)</h5>
<h5>قال ولو أرسل بهيمة فأفسدت زرعا على فوره ضمن المرسل.</h5>
</h5><p>عمر فاروق</p><p>دار الافتاء جامعۃ الرشیدکراچی</p><p>۱۲/صفر الخیر/۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عمرفاروق بن فرقان احمد آفاق</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",10790,jameya-tur-rasheed,سود اور جوے کے مسائل,انشورنس کے احکام
2023-09-02,https://almuftionline.com/2023/09/02/10882/,آغا خانی سے آب زم زم کھجور کاہدیہ لینے کا حکم,"<p>کیاآغاخانی حج وعمرہ کرسکتےہیں؟اگرکوئی آغاخانی عمرہ کرکےآب زمزم اورکھجورلیکرآئیں,توان سےیہ لینا چائیے یا نہیں ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آغا خانی فرقہ کےنظریات چونکہ مسلمہ اورقطعی اسلامی عقائد اورتعلیمات کےبالکل(واضح طورپر) خلاف اورمنافی ہیں،لہذا شرعا ان کا حج وعمرہ معتبر نہیں اور ان کے احکام عام غیر مسلموں کے مقابلے میں سخت ہیں، یعنی ان کے ساتھ بلا ضرورت ومجبوری کے لین دین کرنایا ان کے ساتھ محبت کا تعلق قائم کرنا جائز نہیں،لہذا عام حالات میں  ان کے ساتھ تحائف کالین دین کرناجائزنہیں،چونکہ آب زم زم یاکھجورکاتحفہ دینےسےوہ اپنےمسلمان ہونےکاتاثردیناچاہتےہیں،اس لیےان تحائف کالینابھی جائزنہیں۔</p><h6 class=""has-text-align-right"">حوالہ جات</h6><h5><h5>۔۔۔۔۔۔۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۱۵صفر۱۴۴۴ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نواب الدین </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10882,jameya-tur-rasheed,ایمان وعقائد,کفریہ کلمات اور کفریہ کاموں کابیان
2023-09-02,https://almuftionline.com/2023/09/02/11325/,غیرشادی شدہ تایاجان کی ذاتی جمع شدہ رقم کی تقسیم,<p>دادا(فوت شدہ)</p><p>دادی(فوت شدہ)</p><p>بیٹا ایم اختر(غیرشادی شدہ) بیٹا ایم ارشد(شادی شدہ )بیٹاایم افضل (شادی شدہ)</p><p>(فوت شدہ)                                       (فوت شدہ)                                 (فوت شدہ )</p><p><strong>اولاد                            اولاد </strong></p><p>                                                       ۱۔بیوہ (زندہ)                               ۱۔بیوہ (زندہ)</p><p>                                                       ۲۔<strong>بیٹا(زندہ)</strong>                              ۲۔<strong>بیٹا(زندہ)</strong></p><p>                                                       ۳۔<strong>بیٹا(زندہ)    </strong>                        ۳۔بیٹی (زندہ)</p><p>                                                       ۴۔بیٹی(زندہ)                              ۴۔<strong>بیٹا(زندہ)</strong></p><p>                                                                                                       ۵۔بیٹی (زندہ)</p><p>گزارش ہےکہ میرےتایاجان کل تین بھائی اورکوئی بہن نہیں تھی،میرےوالد اورمیرےچچا ایم ارشد شادی شدہ تھے،اوردونوں وفات پاگئے ہیں،اوردونوں کی فیملی کی تفصیل اوپر خاکےمیں درج ہے،میرےتایاجان ایم اختر کی وفات جنوری 2023 میں ہوئی ہے،جبکہ میرےوالد اورچچا کی وفات تقریبا 5سال پہلےہوئی تھی،میرےتایاجان اپنےچھوٹےبھائی ایم افضل کےساتھ والدین کی وفات کےبعد رہائش پذیر تھے،والدکی وفات کےبعدوہ میرےساتھ یعنی اپنی بھتیجے(بلال)کےساتھ رہائش پذیرتھے،میرےایاٹریکٹروں کی مرمت کا کام کرتےتھے،عرصہ 40 سال کام کرنےکےبعد وہ اب بوڑھےہوگئےتھےاورگھرپرہی رہتےتھےمیرےساتھ ،انہوں نےاپنےبینک اکاؤنٹ میں کچھ رقم جمع کی ہوئی تھی،ان کی عمرہ کی خواہش تھی ،جوکہ پوری نہ ہوسکی،انہوں نےبینک میں موجود رقم کاذکرمیرےعلاوہ کسی سےنہیں کیاتھا،ان کی زندگی میں ان کی بیماری کےعلاج کےلیےکچھ رقم میں نےاستعمال کی ا ن کوبتائےبغیراوروفات کےخرچ کےلیےبھی رقم استعمال کی اوراب جورقم باقی ہےان کےاکاؤنٹ میں ،اس کی تقسیم یااستعمال کےمتعلق آپ کی رائےاسلام اورشریعت کےمطابق درکارہے،میری راہنمائی فرمائیں۔</p><p>میرےتایاجان کی اپنےدوسرے بھائی ایم ارشد کےبچوں اوربیوہ کےساتھ تعلقات نہ ہونےکےبرابرتھے،خاندانی رنجش کی وجہ سےان کےگھر بھی وہ نہیں جاتےتھے،اورنہ ہی کھانا وغیرہ کھاتےتھے۔</p><p>اپنی زندگی میں ان کا پیاراور محبت اپنےچھوٹے بھائی ایم افضل اوران کی اولاد کےساتھ زیادہ تھا،ان کی وفات بھی ہمارےگھر میں ہوئی تھی،اورتجہیزوتکفین کےسارےمراحل ہمارےگھرمیں ہی تکمیل پائےتھے۔</p><p>برائےمہربانی جواب تفصیل کےساتھ تحریری صورت میں بھیجیےگا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں  تایاجان کی جوذاتی رقم آپ نےان کےعلاج معالجہ میں ،اسی طرح  ان کی وفات کےبعد تجہیزوتکفین میں خرچ کی یہ شرعاجائزہےکوئی حرج نہیں،جورقم باقی بچ گئی ہےوہ میراث ہے،اس کو میراث کےشرعی طریقےکےمطابق تقسیم کرناضروری ہوگا۔</p><p>میراث اس طرح تقسیم کی جائےگی کہ مرحوم تایاجان کےانتقال کےوقت ان کےجتنےبھتیجےزندہ  تھے،تایاکی میراث صرف بھتیجوں میں برابرتقسیم ہوگی(بھتیجیوں کامیراث میں شرع کوئی حصہ نہیں ہوگا)۔</p><p>اورپردیےگئےخاکےکےمطابق چاربھتیجےزندہ تھےتومیراث کےکل چاربرابرحصےکرکےہربھتیجےکوایک ایک حصہ دیاجائےگا ۔</p><h6 class=""has-text-align-right"">حوالہ جات</h6><h5><h5><strong>""الدر المختار للحصفكي""7 / 377:</strong></h5>
<h5>ابن الاخ لا يعصب أخته، كالعم لا يعصب أخته وابن العم لا يعصب أخته وابن المعتق لا يعصب أخته، بل المال للذكر دون الانثى لانها من ذوي الارحام.</h5>
<h5>قال في الرحبية: وليس ابن الاخ بالمعصب من مثله أو فوقه في النسب بخلاف ابن الابن وإن سفل فإنه يعصب من مثله أو فوقه ممن لم تكن ذات سهم ويسقط من دونه۔۔۔</h5>
</h5><p>محمدبن عبدالرحیم</p><p>دارالافتاءجامعۃ الرشیدکراچی</p><p>12<span dir=""LTR"">/</span>صفر      1445ھج</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",11325,jameya-tur-rasheed,میراث کے مسائل,میراث کے متفرق مسائل
2023-09-02,https://almuftionline.com/2023/09/02/11185/,دھمکی سے طلاق کا حکم(طلاق کی دھمکی سے وقوع طلاق کاحکم),"<p>میری رہائش کام کے سلسلے میں طائف سعودی عرب میں تھی وہاں سے میں اپنے گھر والوں کی خیر یت رکھتا تھا۔ایک مرتبہ 2016 میں میری بیوی نے قربانی کے مسئلے پر شدید نافرمانی کی جس پر مجھے بہت غصہ آیا اور فون پر میں نے یہ الفاظ کہے "" میرا دل چاہتا ہے کہ میں تمہیں فارغ کر دوں"" اور دودن کے بعد یہ بھی کہا کہ اگر میں قریب ہوتا تو تمہاری پٹائی لگاتا اوریہ باتیں کرنے کے 5 دن کے بعد فون پر اپنی بیوی سے کہا کہ تم اتنی محنت سے نمازیں اور قرآن پڑھتی ہو کہیں نافرمانی کی وجہ سے ضائع نہ ہو جاۓ ۔ اس وجہ سے میں نے تم کوڈانٹا ،میں نے بات صاف کر دی تھی ۔اس کے بعد 2018 میں بھی وہی غلطی قربانی کے مسئلے پر میری بیوی نے کی جس سے میں نے ان کو بہت سختی سے منع کیا تھا۔ اس وقت دوبارہ غصے میں، میں نے فون پر کہا کہ میرا دل چاہتا ہے کہ میں تمہیں فارغ کر دوں ۔ اس کے بعد بھی زندگی معمول پرتھی،اور جب میں چھٹی پر آیا تو ہم بچوں کے ساتھ گھومتے اور دیگر از دواجی تعلقات بھی قائم  کیےتھے ۔ اس کے بعد 2021 میں اس سے پہلے مجھے اپنی بیوی کے گھر والوں میں سے ایک فرد کا آنا بہت نا پسند تھا اور 2021 میں جب میں طائف میں تھا تو مجھے دوسرے بچوں کی آوازیں آئیں تو میں نے پوچھا کہ گھر پر کوئی آیا ہے؟ میری بیوی جواب دیتی نہیں گھر پرکوئی نہیں اور یہ سلسلہ ایک ماہ تک جاری رہا۔ روزانہ کے اعتبار سے ۔ اور جب طائف سے واپس آیا تو میں نے ایک بار پھرپوچھا تو میری بیوی نے کہا نہیں گھر پر کوئی نہیں تھا ،جبکہ مجھے ان ہی کے گھر والوں اور بچوں اور کرایہ دار سے معلوم ہوا تھا کہ گھر پرکوئی ہے، مگر میری بیوی مسلسل جھوٹ بولتی رہی۔ اس بات پر میں نے غصہ کا اظہار بہت سختی سے کیا۔ اگر وہ پہلے دن ہی مجھےسچ بولتی تو کوئی مضائقہ نہیں ہوتا ۔ پھر میں نے کہا: ""دل کرتا ہے کہ اس جھوٹ بولنے پر میں تم کو فارغ کر دوں ۔"" مگر دو چار دن کے بعدزندگی معمول پرتھی اور ایک سال یعنی 2022 میں ہم دونوں چھت پر تھے تو میں نے اپنی بیوی کو قریب بلایا اور ماتھے کا بوسہ لیا اورکہا کہ دیکھو میں نے جوتم پرسختی کی تھی وہ اس وجہ سے کی تھی کہ تمہاری نماز اور قر آن جوتم پڑھتی ہو،ضائع نہ ہو جاۓ ۔2021 میں، میں گھر کی بناوٹ میں اور 4 بجے کھانا تیار نہ ہونے کی وجہ سے میں نےغصہ کیا ۔ عصر کی نماز کے بعد وہ اپنے گھر یعنی والد کے گھر گئی اور 23 رمضان کو مجھے کہا کہ ان الفاظ سے طلاق ہوگئی ہے اب میں آپ کے ساتھ نہیں رہ سکتی ۔معلوم یہ کرنا تھا کہ واقعی ان الفاظ سے طلاق واقع ہوگئی ہے ؟  </p><p><span dir=""RTL"">جبکہ نیت تو طلاق کی نہیں تھی</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>1۔ <strong>""</strong><strong>میرا دل چاہتاہے کہ میں تمہیں فارغ کردوں</strong><strong>""</strong></p><p>2۔""<strong>دل کرتاہے کہ  اس جھوٹ بولنے پر میں تم کو فارغ کردوں""</strong></p><p>ان جملوں میں دلی چاہت کا اظہار اور طلاق کی دھمکی ہے،انشاء طلاق یعنی طلاق واقع کرنا نہیں ہے،اس لیے سوال میں ذکر کردہ صورت کے مطابق طلاق واقع نہیں ہوئی ہے ،آیندہ کے لیے ایسے الفاظ کے استعمال سے احتراز کرنا چاہیے۔</p><h6 class=""has-text-align-right"">حوالہ جات</h6><h5><h5>وفی الھندیۃ(1/384):</h5>
<h5>قال الزوج:اطلق:طلاق می کنم،طلاق می کنم، فکررہ ثلاثا    فطلقت ثلاثا<span dir=""LTR"">. </span>بخلاف قولہ : سأطلق:طلاق کنم،لأنہ استقبال، فلم یکن تحقیقا بتشکیک<span dir=""LTR"">.</span></h5>
<h5>    بدائع الصنائع- (3 / 631):</h5>
<h5><span dir=""RTL"">قال إن قوله خليت في حال الغضب وفي حال مذاكرة الطلاق يكون طلاقا حتى لا يدين في قوله إنه ما أراد به الطلاق</span></h5>
</h5><p>سید نوید اللہ</p><p>دارالافتاء،جامعۃ الرشید</p><p>13/صفر1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",11185,jameya-tur-rasheed,طلاق کے احکام,الفاظ کنایہ سے طلاق  کا بیان
2023-09-02,https://almuftionline.com/2023/09/02/11023/,نماز میں عورت کے سجدہ کرنے کا طریقہ,"<p>1. میرا پہلا سوال یہ ہے کہ صحیح بخاری کی حدیث (822) میں سجدے کا جو طریقہ بتایا گیا ہے وہ عورتوں پر کیوں لاگو نہیں ہوتا؟</p><p><span dir=""RTL"">2. عورتوں کے طریقۂ نماز میں پاؤں کو ڈھانکنے کا نہیں بتایا جاتا، حالانکہ مَیں نے ایک جگہ پڑھا تھا کہ عورت کو پیر بھی ڈھانکنا چاہیے۔ صحیح طریقہ کیا ہے؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(1-2) سوال میں آپ نے بخاری شریف کی جس حدیث کا حوالہ دیا ہے، اس کے الفاظ یہ ہیں:</p><p>عن أنس بن مالك، عن النبي - صلى الله عليه وسلم - قال: «اعتدلوا في السجود، ولا يبسط أحدكم ذراعيه انبساط الكلب». [صحيح البخاري (1/164)].</p><p><strong>ترجمہ:</strong> حضرت انس رضی اللہ عنہ روایت کرتے ہیں کہ آپ ﷺ نے فرمایا: سجدہ کرنے میں اعتدال سے کام لو، اور تم میں سے کوئی بھی اپنے بازوؤں کو (زمین پر) کتے کے بچھانے کی طرح نہ بچھائے۔</p><p>""کتے کی طرح بازو پھیلانے"" کا مطلب یہ ہے کہ ہتھیلیوں کے ساتھ کہنیوں کو بھی زمین پر رکھ دیا جائے۔ یہ ممانعت صرف مردوں کے لیے ہے، اس لیے کہ حضرت عائشہ صدیقہ رضی اللہ عنہا سے مروی روایت میں ""الرجل"" کا لفظ ہے:</p><p>عن عائشة، قالت: كان رسول الله - صلى الله عليه وسلم - «... ينهى أن يفترش الرجل ذراعيه افتراش السبع». [صحيح مسلم (1/357)].</p><p><strong>ترجمہ: </strong>حضرت عائشہ رضی اللہ عنہا فرماتی ہیں کہ آپ ﷺ مردوں کو (سجدے میں) کتوں کی طرح پاؤں بچھانے سے منع فرمایا کرتے تھے۔</p><p>چنانچہ جن احادیث میں ""مردوں"" کی قید مذکور نہیں ہے وہاں شارحینِ حدیث نے اس قید کو ملحوظ رکھتے ہوئے یہ صراحت کی ہے کہ اس حکم کا اطلاق عورتوں پر نہیں ہوتا۔</p><p>نیز متعدد احادیثِ مبارکہ میں عورتوں کو حسبِ استطاعت سمٹ کر نماز کے ارکان کی  ادائیگی کا حکم دیا گیا ہے، کیونکہ اس میں پردہ باقی رہتا ہے، چنانچہ مختلف حضراتِ صحابۂ کرام رضی اللہ عنہم اور تابعین رحمۃ اللہ علیہم وغیرہ نے بھی عورتوں کے نماز کا طریقہ بیان کرتے ہوئے اس پہلو کو مدِ نظر رکھا ہے کہ عورت کے لیے جتنا ممکن ہو وہ سمٹ کر نماز کے ارکان ادا کرے گی۔ اسی لیے فقہاء رحمہم اللہ تعالیٰ کی کتابوں میں عورت کے سجدہ کرنے کا درجِ ذیل طریقہ ذکر کیا گیا ہے:</p><p>1. سجدے میں سَر کو دونوں ہاتھوں کے درمیان اس طرح رکھا جائے کہ دونوں انگوٹھوں کے سِرے کانوں کی لو کے سامنے ہو جائیں۔</p><p>2. انگلیوں کا رُخ قبلے کی طرف ہو۔</p><p>3. سجدے میں عورت کے تمام اعضاء مِلے ہوئے ہوں، یعنی بازو پہلوؤں سے اور رانیں پیٹ سے ملی ہونی چاہیے۔</p><p>4. سجدے میں عورت کی کہنیوں سمیت پوری بانہیں زمین پہ بچھی ہوئی ہوں۔</p><p>5. سجدے میں عورت کے کولہے اوپر کی طرف نہ اُٹھے ہوں، بلکہ اس کا جسم حتی الامکان زمین سے ملا ہوا ہو۔</p><p>6. پورے سجدے کے دوران ناک زمین پر ٹِکی رہے، زمین سے نہ اُٹھے۔</p><p>7. سجدے میں عورت کے دونوں پاؤں داہنی طرف کو نکال کر دائیں پنڈلی پر رکھے ہوں۔</p><p>8. سجدے کی حالت میں کم از کم اتنی دیر گزاری جائے کہ تین مرتبہ سُبْحَانَ رَبِّيَ الْأَعْلٰى اطمینان کے ساتھ کہا جا سکے۔ پیشانی ٹیکتے ہی فوراً اُٹھا لینا منع ہے۔</p><p><span dir=""RTL"">نیز عورتوں کا ستر ٹخنوں تک ہے، لہٰذا صحتِ نماز کے لیے ٹخنوں تک ڈھانک کر رکھنا ضروری ہے، لیکن پاؤں ڈھانکنا ضروری نہیں ہے۔</span></p><h6 class=""has-text-align-right"">حوالہ جات</h6><h5><h5>مصنف ابن أبي شيبة (241/1):</h5>
<h5>عن علي، قال: «إذا سجدت المرأة فلتحتفر ولتضم فخذيها».</h5>
<h5>مصنف ابن أبي شيبة (241/1):</h5>
<h5>عن ابن عباس أنه سئل عن صلاة المرأة، فقال: «تجتمع وتحتفر».</h5>
<h5>مصنف ابن أبي شيبة (242/1):</h5>
<h5>عن مغيرة، عن إبراهيم، قال: «إذا سجدت المرأة فلتضم فخذيها، ولتضع بطنها عليهما».</h5>
<h5>مصنف ابن أبي شيبة (242/1):</h5>
<h5>عن منصور، عن إبراهيم، قال: «إذا سجدت المرأة فلتلزق بطنها بفخذيها، ولا ترفع عجيزتها، ولا تجافي كما يجافي الرجل».</h5>
<h5>شرح عمدة الأحكام لعبد الله بن جبرين (10/13):</h5>
<h5>""ينهى [النبي] أن يفترش الرجل ذراعيه افتراش السبع، يعني: إذا سجد لا يبسط ذراعيه على الأرض كافتراش السبع، فالسبع أو الكلب يبسط يديه إذا أقعى فإنه يمد يديه أو يمد رجليه على الأرض فنهي عن التشبه به.</h5>
<h5>التيسير بشرح الجامع الصغير ـ للمناوى (336/1):</h5>
<h5>""(اعتدلوا في السجود) بوضع أكفكم فيه على الأرض ورفع مرافقكم عنها ورفع بطونكم عن أفخاذكم إذا كان المصلى ذكرا، (ولا يبسط أحدكم) بالجزم على النهي أي المصلى (ذراعية انبساط الكلب) أي لا يفرشهما على الأرض في الصلاة؛ فإنه مكروه، لما فيه من قلة الاعتناء بالصلاة.""</h5>
<h5>فيض القدير (706/1):</h5>
<h5>""(ولا يبسط) بالجزم على النهي أي المصلي (ذراعيه) أي لا يبسطهما فينبسط (انبساط الكلب) يعني: لا يفرشهما على الأرض في الصلاة؛ فإنه مكروه لإشعاره بالتهاون وقلة الاعتناء بالصلاة، ... والواجب هنا ارتفاع الأسافل على الأعالي وتمكين الجبهة مكشوفة بالأرض والتحامل عليها مع الطمأنينة، فإذا حصل ذلك صحت صلاته وإن بسط ذراعيه ولم يجاف مرفقيه، لكنه مكروه لهذا النهي، والكلام من حيث التفريق في الذكر، أما الأنثى فيسن لها الضم لأنه أستر لها كما مر.""</h5>
<h5>مرقاة المفاتيح شرح مشكاة المصابيح (297/3):</h5>
<h5>""وينهى أن يفترش أي في السجود الرجل أي لا المرأة؛ لأن مبني أمرها على التستر. قال الطيبي: التقييد بالرجل يدل على أن المرأة تفترش ذراعيه، أي: نهى عن انضمامهما بالأرض في السجود افتراش السبع أي كافتراشه لما فيه من التهاون بأمر الصلاة، بل ينبغي أن يضع كفه ويرفع مرفقه عن الأرض، قاله ابن الملك. وقال ابن حجر: ومنه أخذ أئمتنا أنه يسن للرجل أن يرفع ذراعيه عن الأرض وأن يعتمد على راحتيه، وجاء الأمر بذلك في صحيح مسلم، وأنه يكره بسطهما، ويوافقه خبر الصحيحين: ولا يبسط أحدكم ذراعيه انبساط الكلب.""</h5>
<h5>الدر المختار (498/1):</h5>
<h5>""(وسجد بأنفه) أي: على ما صلب منه (وجبهته)، حدها طولا من الصدغ إلى الصدغ وعرضا من أسفل الحاجبين إلى القحف، ووضع أكثرها واجب، وقيل: فرض كبعضها وإن قل. (وكره اقتصاره) في السجود (على أحدهما) ... (ويسبح فيه ثلاثا) كما مر (والمرأة تنخفض)، فلا تبدي عضديها، (وتلصق بطنها بفخذيها)؛ لأنه أستر. وحررنا في الخزائن أنها تخالف الرجل.""</h5>
<h5>رد المحتار (55/4):</h5>
<h5><span dir=""RTL"">""(قوله: أي على ما صلب منه) وأما ما لان منه، فلا يجوز الاقتصار عليه بإجماعهم. بحر ... (قوله: كما مر) أي نظير ما مر في تسبيح الركوع من أقله ثلاث، وأنه لو تركه أو نقصه كره تنزيها، ...  (قوله: فلا تبدي عضديها) كتب في هامش الخزائن أن هذا رد على الحلبي، حيث جعل الثاني تفسيرا للانخفاض، مع أن الأصل في العطف المغايرة. تنبه ا هـ.""</span></h5>
</h5><p>محمد مسعود الحسن صدیقی</p><p>دارالافتاء جامعۃ الرشید، کراچی</p><p><span dir=""RTL"">15/صفر المظفر/1444ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد مسعود الحسن صدیقی ولد احمد حسن صدیقی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",11023,jameya-tur-rasheed,نماز کا بیان,نماز کی سنتیں،آداب اورپڑھنے کا طریقہ
2023-09-02,https://almuftionline.com/2023/09/02/11024/,تحقیقِ احادیث,"<p>کسی مفتی صاحب نے عورتوں کے سجدے سے متعلق چند احادیث کا حوالہ دیا تھا، مثلاً: مراسیل ابی داؤد ص: 103، السنن الکبریٰ للبیہقی 2/223، الکامل لابن عدی 2/501، جامع الاحادیث للسیوطی 3/43، مصنف عبد الرزاق ص:49، مصنف ابن ابی شیبہ، رقم الحدیث: 5983۔</p><p><span dir=""RTL"">کیا یہ احادیث صحیح کے درجے میں ہیں یا حسن یا ضعیف ہیں؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں مذکورہ حوالہ جات تحقیق کے لیے کافی نہیں ہیں؛ کیونکہ مختلف طباعتوں کی وجہ سے احادیث اور صفحات کے نمبرات تبدیل ہو جاتے ہیں، لہٰذا آپ احادیث کی عبارتیں لکھ کر بھیجیں، تاکہ اس کے مطابق جواب لکھا جا سکے۔</p><h6 class=""has-text-align-right"">حوالہ جات</h6><h5></h5><p>محمد مسعود الحسن صدیقی</p><p>دارالافتاء جامعۃ الرشید، کراچی</p><p><span dir=""RTL"">15/صفر المظفر/1444ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد مسعود الحسن صدیقی ولد احمد حسن صدیقی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",11024,jameya-tur-rasheed,حدیث سے متعلق مسائل کا بیان,متفرّق مسائل
2023-09-02,https://almuftionline.com/2023/09/02/9645/,مرمت کیے سامان کو بیچنا,<p>میری دکان پر الیکٹرک سامان مرمت کیلئے آتا ہے تو اسکی مرمت پر بعض اوقات اسکی موجودہ قیمت سے بھی زیادہ خرچ آجاتا ہے اور گاہک وہ سامان لینے واپس نہیں آتا، اس سامان پر میرا خرچہ بھی ہوتا ہے ۔ میری دوکان بھی کرایہ پر ہے اور میرے پاس جگہ نہیں کہ اس سامان کو لمبے عرصے تک محفوظ رکھوں، کیا میں اس سامان کو فروخت کر سکتا ہوں ؟ اس بارے میں راہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ مرمت کے لیے دیا ہوا سامان مستری کے پاس امانت ہوتا ہے ، مالک کی اجازت کے بغیر اسے بیچنا جائز نہیں ہے۔ مالک کا مرمت کے لیے سامان دے کر کافی عرصہ گزر جانے کے باوجود چیز واپس لینے نہ آنے کی صورت میں مستری حتی الوسع مالک یا اس کے متعلقین سے رابطے کی کوشش کرے، رابطہ نہ ہو سکنے اور دوکان میں چیز کو لمبے عرصے کے لیے حفاظت سے رکھنے کی جگہ نہ ہونے کی وجہ سے مستری  مارکیٹ کے چند بااثر اور دیندار افراد کے سامنے یہ معاملہ رکھ کر ان کی متفقہ اجازت سے سامان بیچ کر اپنی مزدوری اور خرچہ وصول کرلے۔</p><p>             مزدوری کی رقم کے علاوہ سامان کی کچھ اضافی رقم بچی ہو اور مستری حتی الوسع  ذرائع استعمال کرنے کے باوجود اصل مالک اور اس کے ورثاء کے  ملنے سے مایوسی ہوجائے اور رقم اپنے پاس محفوظ رکھنا مشکل ہو تو یہ بھی جائز ہے کہ اس رقم کو اس کے اصل مالک کی طرف سے صدقہ کر دیا جائے، اگر خود زکاۃ  کا مستحق ہے تو خود بھی استعمال کرسکتا ہے، البتہ صدقہ کر دینے کے بعد اگر اصل مالک لوٹ آئے  اور اپنی رقم کا مطالبہ کرے تو  اُس کے مطالبہ پر اس کی رقم واپس کرنا لازم ہوگا۔</p><h6 class=""has-text-align-right"">حوالہ جات</h6><h5><h5>الفتاوى الهندية (30/ 306):</h5>
<h5>""إذا باع الرجل جارية من رجل ثم غاب المشتري ولا يدري أين هو فرفع الأمر إلى القاضي وطلب منه أن يبيع الجارية ويوفي ثمنه فإن القاضي لا يجيبه إلى ذلك قبل إقامة البينة فإن أقام البينة على ذلك ذكر أن القاضي يبيع الجارية على المشتري وينقد الثمن على البائع ويستوثق من البائع بكفيل ثقة ثم إن كان فيه وضيعة فعلى المشتري وإن كان فيه فضل فللمشتري.""</h5>
<h5>الدر المختار وحاشية ابن عابدين  (5/ 230):</h5>
<h5>""(اشترى شيئا) منقولا، إذ العقار لا يبيعه القاضي (وغاب) المشتري (قبل القبض ونقد الثمن غيبة معروفة فأقام بائعه بينة أنه باعه منه لم يبع في دينه) لإمكان ذهابه إليه (وإن جهل مكانه بيع) المبيع: أي باعه القاضي أو مأموره نظرا للغائب وأدى الثمن وما فضل يمسكه للغائب، وإن نقص تبعه البائع إذا طفر به.""</h5>
<h5>المبسوط للسرخسي (16/ 332):</h5>
<h5>""رجل باع جارية من رجل ثم غاب المشتري ولا يدري أين هو فأقام البائع على ذلك بينة فإن القاضي يسمع بينته لأنه يزعم أنه قد وجب على القاضي النظر له وللمفقود في ماله فإذا أثبت ذلك بالحجة قبل القاضي ذلك منه وباع الجارية على المشتري بطريق حفظ ملكه عليه لأن عين الملك لا تبقى له بدون النفقة وحفظ الثمن أيسر عليه من حفظ العين فإذا باعها نقد البائع الثمن لأنه ظفر بجنس حقه من مال غريمه واستوثق منه بكفيل نظرا منه.""</h5>
<h5>مجمع الأنهر في شرح ملتقى الأبحر(1/708):</h5>
<h5>""<strong>وللملتقط أن ينتفع باللقطة بعد التعريف لو) كان (فقيرا) لأن صرفه إلى فقير آخر كان للثواب وهو مثله</strong>.""</h5>
<h5>الفتاوى الهندية<span dir=""LTR""> (2/ 289)</span>:</h5>
<h5>""إذا رفع اللقطة يعرفها فيقول: التقطت لقطة، أو وجدت ضالة، أو عندي شيء فمن سمعتموه يطلب دلوه علي، كذا في فتاوى قاضي خان. ويعرف الملتقط اللقطة في الأسواق والشوارع مدة يغلب على ظنه أن صاحبها لا يطلبها بعد ذلك هو الصحيح، كذا في مجمع البحرين ولقطة الحل والحرم سواء، كذا في خزانة المفتين، <strong>ثم بعد تعريف المدة المذكورة الملتقط مخير بين أن يحفظها حسبة وبين أن يتصدق بها فإن جاء صاحبها فأمضى الصدقة يكون له ثوابها</strong> وإن لم يمضها ضمن الملتقط أو المسكين إن شاء لو هلكت في يده فإن ضمن الملتقط لا يرجع على الفقير وإن ضمن الفقير لا يرجع على الملتقط وإن كانت اللقطة في يد الملتقط أو المسكين قائمة أخذها منه، كذا في شرح مجمع البحرين.""</h5>
</h5><p>محمد فرحان</p><p>دار الافتاء جامعۃ الرشیدکراچی</p><p>11/صفر الخیر/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد فرحان بن محمد سلیم</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",9645,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
