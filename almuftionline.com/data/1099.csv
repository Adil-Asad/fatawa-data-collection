issued_at,link,title,question,answer,fatwa_number,dar_ul_ifta,category_lvl_1,category_lvl_2
2011-10-16,https://almuftionline.com/2011/10/16/5413/,اقامت کے بعد  صفیں سیدھی کرنے کاحکم,<p>حضرت  مفتی صاحب  میر ا  سوال  یہ ہے کہ   جامعة  الرشید  کراچی  اور  حرمین  شریفین  میں یہ  معمول   ہےکہ   نماز کے لئے جب اقامت کہی جاتی ہے کہ  اسکے بعد  اما م صاحب  صفیں  سیدھی کرواتے ہیں  ،ایک  مولانا  صاحب  اس پر  اعتراض  کرتے ہیں اور  کہتے  ہیں   کہ اقامت  کے فورا بعد  نماز  شروع کرنا  چاہئے  درمیان  فصل کرنا  درست  نہیں  احناف کا  مفتی بہ قول یہ ہے کہ  صفیں   پہلے سیدھی کرنی  چاہئے ۔اب سوال یہ ہے کہ  اقامت کے بعد  صفیں  سیدھی  کروانے میں کوئی  حرج تو نہیں ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>امام جوعربی میں استووا  واستقیموا؛      کے الفاظ  سے مقتدیوں کوصفیں کو سیدھی کرنے کی ترغیب دے یا اردو میں یہی اعلان کرے کہ  صف سیدھی کرلیں ،یہ اعلان اقامت کے بعد  ہونا چاہئے،جیساکہ  بخاری  کی  روایت سے ظاہر ہورہاہے۔اور اس بات  سے بھی کہ حدیث کے مطابق آپ صلی اللہ علیہ وسلم نے  نماز کےلئے مسجد میں تشریف لا نے سے پہلے مقتدیوں کو کھڑے ہونے سے منع فرمایا۔</p><p>مزید  یہ کہ فقہاء کرام نے   بھی صراحت کی  ہےکہ اقامت شروع     ہونے کے بعد ہی امام اور مقتدیوں کو کھڑا ہونا چاہئے اس سے پہلے  نہیں ، اس  مجموعہ سے یہ بات ثابت ہوتی ہے کہ اقامت  شروع   ہونے سے پہلے امام کا مصلی   میں کھڑے ہوکر صف سیدھی کرنے کا اعلان کرنا    پھرمقتدیوں   کے کھڑے    ہونے  کےبعد  اقامت شروع کرانا یہ  طریقہ موافق سنت نہیں ہے ۔مولانا صاحب کا اقامت کے بعد  صف سیدھی کرانے  کو  غیر  مفتی بہ  قرار دینا  بھی درست نہیں ہے۔</p><p>      بلکہ ہونایہ چاہئے کہ اگر امام محراب کے قریب  موجود ہوں تو مؤذن پہلے تکبیر﴿اقامت ﴾شروع کرے ،تکبیر شروع ہونے کے بعد مقتدی اور امام کھڑے ہوں ،اقامت کے دوران امام دائیں بائیں صفوں کو دیکھے اوراشارہ سے صف سیدھی کرے، پھراقامت ختم ہونے کے بعد   بطورتاکید صف سیدھی کرنے کا اعلان کرے ،اس کے بعد جلدی سے تکبیر ہ تحریمہ  سےنماز شروع کرادے اقامت اور تکبیرہ اولی میں زیادہ فصل نہ کرے۔</p>",5413,jameya-tur-rasheed,نماز کا بیان,تکبیرات تشریق کا بیان
2011-09-30,https://almuftionline.com/2011/09/30/4394/,"""تم فارغ ہو”کے لفظ سے طلاق واقع نہ ہونے پر ایک استفسار کا جواب","<p>دارالافتاء جامعۃ الرشید کراچی سے طلاق کے حوالہ سے ایک سوال دریافت کیا گیا تھا،جس میں ایک لفظ""  فارغ "" کا حکم بھی دریافت کیا گیا تھا۔جواب میں لکھا گیا تھا کہ یہ لفظ کنائی ہے اور اگر شوہر کی نیت نہ  ہوتو طلاق واقع نہیں ہوئی۔</p><p>میرا سوال یہ ہے کہ احسن الفتاوی جلد5 صفحہ 188 پر فارغ کے لفظ سے طلاق کے جواب میں صراحت ہے کہ فارغ کا لفظ صرف جواب کے لیے مستعمل ہوتا ہے،اس لیے قرینہ کی موجودگی میں بھی بلا نیت طلاقِ بائن واقع ہو جاتی ہے۔اس سے تو یہ بات واضح ہوتی ہے کہ ہمارے پوچھے گئے مسئلہ میں بھی طلاق واقع ہو،کیونکہ شوہر کا یہ کہنا کہ<strong> میں قسم کھاتا ہوں کہ آپ کو ہاتھ نہیں لگاؤں گا،تم فارغ ہو اور اس سے پہلے شوہر کا یہ کہنا کہ تم مجھے طعنہ دیتی ہو۔کیا یہ طلاق کےقرائن نہیں ہیں</strong>؟</p><p>براہ کرم ! جواب ارشاد فرما دیجیے اور مسئلہ کا حکم بھی دوبارہ واضح کر دیں۔سابقہ فتوی سوال کے ساتھ لف ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>""تم فارغ ہو"" کے الفاظ کنائی ہیں،جن سے طلاق واقع ہونے کے لیے ضروری ہےکہ شوہر طلاق کی نیت کرے،یا ایسے قرائن ہوں جنہیں مذاکرہ طلاق یا دلالت حال  پر محمول کرتے ہوئے بغیر نیتِ زوج طلاق قرار دیا جا سکے۔ صورتِ مسئولہ میں شوہر نے جب پہلے طلاقِ صریح دی تو اسے اگلی طلاق  بائن کے لیے قرینہ یعنی دلالتِ حال بنا کر طلاق قرار دیا جا سکتا تھا، لیکن مجلس بدلنے سے اس  کا حکم بدل گیا اور اسے اگلی طلاق کے لیے قرینہ نہیں بنایا جا سکتا۔</p><p>احسن الفتاوی میں جو یہ لکھا ہے کہ:"" عرف میں یہ لفظ صرف جواب کےلیے مستعمل ہے،اس لیے عندالقرینہ بلا نیت بھی طلاقِ بائن واقع ہو جائے گی۔"" (احسن الفتاوی:5/188) یہاں قرینہ سے مراد مذاکرہ طلاق یا دلالتِ حال ہے،لیکن سوالِ مذکورہ میں مستفتی نے جن قرائن کا ذکر کیا ہے کہ:"" میں قسم کھاتا ہوں کہ آپ کو ہاتھ نہیں لگاؤں گا،تم فارغ ہو ۔۔۔تم مجھے طعنہ دیتی ہو "" وغیرہ، اگر سیاق وسباق کو دیکھا جائے،تو انہیں طلاق کے لیے  قرائن بنانا مشکل ہے،اس لیےکہ شوہر یہاں طلاق نہیں دینا چاہتا،نہ بیوی نے اس کا مطالبہ کیا ہے،بلکہ شوہر یہاں محبت والی جذباتی کیفیت میں ہےاورحسرت و افسردگی کا اظہار کرتے ہوئے کہتا ہے کہ:""تم مجھے اپنے اور میرے تعلق کے طعنے دیتی ہو،تمہیں پتہ نہیں کہ میاں بیوی کا تعلق کیسا ہونا چاہیے،میں قسم کھاتا ہوں کے آپ کو ہاتھ نہیں لگاؤں گا۔۔۔میں آپ کو  پسند نہیں تو آپ کے  قریب بھی نہیں آؤں گا۔"" اور پھر اس کے بعد شوہر قسم توڑ دیتا ہے۔اس سیاق و سباق اور پس منظر کو اگر دیکھا جائے تو سوال میں ذکر کردہ قرائن کو طلاق کے قرائن نہیں قرار دیا جاسکتا۔ لہٰذا دارالافتاء سے جاری شدہ پہلا فتوی ہی راجح ہے۔</p>",4394,jameya-tur-rasheed,طلاق کے احکام,الفاظ کنایہ سے طلاق  کا بیان
2011-09-19,https://almuftionline.com/2011/09/19/4393/,بکرا منت {نذر } ماننے پر اس کی قیمت دینے کا حکم اور اس کا مصرف,"<p>کیا فرماتے ہیں  مفتیانِ کرام اس مسئلہ کے بارے میں  کہ ہمارے ہاں لوگوں میں رواج ہےکہ جب کوئی اہم کام ہو تو یہ کہتے ہیں کہ:""اگر یہ کام خیریت سے ہو گیا تو بکرا صدقہ کروں گا"" ،جبکہ بعض لوگ بکرا صدقہ کرنے کی صرف نیت کر لیتے ہیں۔تو کیا اب بکرا دینا ہی ضروری ہے یا رقم بھی دے سکتے ہیں اور یہ بکرا یا رقم کس کو دینا ضروری ہے؟ گھر میں ذبح کرکے پڑوسیوں اور رشتہ داروں میں تقسیم کر سکتے ہیں؟ اور گھر میں بھی پکا سکتے ہیں؟ اگر مسجد یا مدرسے میں دیا تو کیا حکم ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>  جب کوئی شخص یہ کہہ کر نذر مانتا ہے کہ""اگر فلاں کام ہوا تو بکرا صدقہ کروں گا""تو نذر منعقد ہو جاتی ہے۔البتہ صرف دل سے  نیت کرنے سے نذر منعقد نہیں ہوگی۔وہ کام پورا ہونے کے بعد ایسا بکرا  جس کی قربانی درست ہو،اسے صدقہ کرنا ہوگا ۔اگر بکرے کی  قیمت  صدقہ کی گئی ،تب بھی نذر ادا ہو جائے گی۔</p><p>نذر کے مستحق صرف وہ لوگ ہیں جو زکاۃ کے مستحق ہیں۔لہٰذا صورت مسئولہ میں بکرے کا گوشت یا اس کی قیمت صرف غریب لوگوں کو  دی جا سکتی ہے۔مالدار  اس کے مستحق نہیں۔ پڑوسی،رشتہ دار اور دوست و  احباب اگرغریب ہوں تو ان کو بھی دیا جاسکتا ہے۔اسی طرح جس نے نذر مانی  ہو،وہ خود، اس کے آباؤاجداد،اس کی  اولاد اور بیوی کو اس نذر سے کچھ نہیں دے سکتے۔ مدرسہ کے طلبہ کو  نذر کی رقم دی جاسکتی ہے،لیکن مسجد میں نہیں دی سکتی۔</p>",4393,jameya-tur-rasheed,قسم منت اور نذر کے احکام,متفرّق مسائل
2011-09-16,https://almuftionline.com/2011/09/16/8118/,فلیٹوں کے بیچ میں  بنی ہوئی  مسجد  کاحکم (جدید فتوی),<p>ہمارے  علاقہ  میں مسجد  کی اشد ضرورت تھی  ، کیونکہ مسلک  اہل حق   کی  کوئی  مسجد قریب میں  نہیں تھی ، توسب نے ملکر   میزنائن  کی فلور میں مسجد تعمیر کروائی ،ا س کی صورت حال کچھ اسطرح ہے کہ  نیچے ماکیٹ ہے ،اس کے  اوپر مسجد ہے ،اور  مسجد کے اوپر فلیٹ بنے ہوئے  ہیں ،جس میں  لوگوں کی  رہائش ہے ،اس مسجد میں  پانچ وقت  کی نماز   باجماعت ہوتی  ہے ،اور جمعہ بھی ادا   کیاجاتا ہے ،باقاعدہ  امام ومؤذن   کی تقرری  بھی ہوئی  ہے ،مسجد  کی باقاعدہ  کمیٹی  بھی  بنی ہوئی ہے ، مسجد  کے اندر منبر   ومحراب   ہر چیز  موجود  ہے ۔ آپ سے چند سوالات کے جوابات مطلوب  ہیں ۔</p><p>1۔کیا یہ  شرعی مسجد کے حکم  میں داخل  ہے؟</p><p>2۔اس  مسجد میں  تحیة  المسجد  پڑھنے  سے اجر ملےگا  یانہیں ؟</p><p>3۔اس  مسجد   میں  اعتکا  ف مسنون کا  کیاحکم  ہے ؟ اعتکاف   صحیح  ہوگا  اجر  ملے  گا  یانہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>1۔فقہ  حنفی  کی  ظاہر الروایہ کے مطابق شرعی  مسجد ہونے  کے لئے  ضروری ہے  کہ   وہ  جگہ مسجد کے  لئے  وقف  ہو  ، زمین کے نیچے سےلیکر آسمان  تک ،خالص  اللہ کے لئے  کردی  جائے،اوپر نیچے اس پوری زمین میں  کسی اور  کی  ملکیت باقی  نہ  رہے ،البتہ علامہ  رافعی رحمہ اللہ   نے   اس میں مزید تعمیم    فرمائی کہ   اگر  علو یا سفل مصالح  مسجد  کے لئے وقف    نہیں لیکن مسلمانوں کے عام مصالح  کے لئے  مختص ہیں ،کسی کی ذاتی ملکیت نہیں   تو  بھی یہ مسجد شرعی    ہونے   سے مانع نہیں ۔ </p><p>   امام ابویوسف اور   امام   محمد  رحمہ اللہ   کی رائے  یہ  ہے  کہ جن  مقامات  پر کثیر  المنزلہ    عمارتیں ہیں  جن میں    مسجد کےلئے  مستقل  جگہ  ملنا  مشکل ہوتا ہے ،ان  میں  اگر کوئی  منزل  مسجد کے  لئے وقف   ہو  اوراوپر   اور  نیچےدونوں  مسکن یعنی   رہائشی ہیں،تو  بھی   وقف  شدہ منزل  کے مسجد ہونےسے  مانع نہیں ۔</p><p>نیز  ائمہ   ثلاثہ  حضرت   امام  مالک  ،امام  شافعی  اور امام حمد  بن حنبل رحمہم اللہ   کے نزدیک مسجد شرعی  ہونے کے لئے  ضروری نہیں   کہ  اوپر اور نیچے  کی منزلیں مسجد ہوں  یا مصالح  مسجد  میں مشغول ہوں  بلکہ اگر درمیانی  منزل  مسجد  کے لئے  وقف  ہو    اوپر  اور نیچے دونوں منزلیں     یا  ان   میں سے  کوئی ایک   ذاتی  ملکیت میں   مشغول ہے   تو   یہ مسجد شرعی ہونے سے مانع نہیں ۔</p><p>موجودہ  دور میں آبادی  کے اضافے  اور زمین کے مہنگے   ہونے کی وجہ  سے  کثیر  المنزلہ   رہائشی   عمارات    اور  خریداری کے مراکز   کا رجحان  بڑھتا   جارہا ہے ،ان کثیر  المنزلہ  عمارات  میں  عام طور پر   نماز کے  لئے مناسب جگہ مخصوص  تو کی جاتی ہے  لیکن یہ ممکن نہیں ہوتا   کہ کسی  جگہ  کو اس طرح   وقف کرکے مسجد بنادیا جائے کہ اس کےاوپر  اورنیچے  بھی یا  تو مسجد ہو     یا مصالح  مسجد  کے لئے  وقف ہو  یا مسلمانوں کی اجتماعی  ضرورت کے  لئے وقف   ہو ۔ ایسی تنگی   کی   صورت میں     ضرورت   کے  پیش  نظر درج ذیل شرئط  کا  لحاظ کرتے ہوئے  حضرات  صاحبین   سے  منقول   روایات کے مطابق  یہ گنجائش معلوم ہوتی ہے  کہ  اگر   کثیر  المنزلہ   عمارت میں  ایک منزل   یا مخصوص حصہ   مسجد کے لئے وقف کردیاجائے ،اس مسجدکا بالائی  ا و ر نچلا  حصہ  یا ان میں سے کوئی ایک   وقف نہ ہو   تو اسے مسجد شرعی قرار  دیا جاسکتا   ہے ۔ تا ہم اس   کا  خیال رکھنا   ضروری ہے  کہ  مسلم  ممالک  جہاں   مستقل مسا  جد بکثرت   پائی جاتی ہیں ،اور یہ مسلم ممالک    کا شعار   بھی ہیں  ،انہیں  قائم کرنے  اور ان میں   باجماعت نماز کا   اہتمام  کرنے میں کوئی  کوتاہی نہیں  ہونی چاہئے ۔اور   یہ گنجائش بوقت   ضرورت ہی استعمال  کی جائے کہ جہاں  قریب میں    مستقل مسجد موجود    نہ ہو  یا کثیر   المنزلہ   عمارت   سے  اترنے   چڑھنے  میں  دشواری ہو  وہاں  اس طرح  کی   مسجد قائم کرلیجائے ۔</p><p>غیرمسلم ممالک  جہاں مستقل مساجد  بہت کم اور کافی فاصلے پر ہوتی ہیں ،وہاں اس گنجائش سے   بسہولت استفادہ   کیاجاسکتا ہے۔</p><p>شرائط  یہ  ہیں ؛</p><p>1۔ کثیر   المنزلہ    عمارت میں   جوجگہ   مخصوص    کی جارہی  ہے  وہ مسجد کے لئے   وقف کی جائے ۔</p><p>2۔ یہ  گنجائش  ایسے مقامات میں   ہوگی  جہاں   اوپراور نیچے کی  منزل کو   وقف کرنے  میں دشواری  ہو  جیسے  کثیر  المنزلہ   عمارت   وغیرہ ۔</p><p>3۔  سب  سے پہلے یہ کوشش  کی جائے     کہ  کسی بھی کثیر  المنزلہ    عمارت کے ساتھ ،جیسے پارکنگ بنائی جاتی ہے ،اسی طرح اس کی   سطح   زمین پر   مسجد شرعی بنائی جائے ،اور   قانونی مالک    پر لازم ہوکہ    وہ مسجد بنائے  ،اور متعلقہ محکمے   اس کے بغیر نقشہ منظور نہ کریں ۔</p><p>4۔  جو حصہ مسجد کے لئے   وقف کیاجارہا ہے  اس کی مسجدیت  کو قانونی تحفظ دیاجائے ،تاکہ مستقبل میں    کوئی اس جگہ کو   مسجد کے علاوہ    کام اور مقصد میں     استعمال نہ کر سکے ۔</p><p>5۔ قانونی کاغذات  میں  اس کی وضاحت  ہونی چاہئے   کہ اس کی خرید وفرخت   ممکن نہیں  ہوگی ،آیندہ اگر پوری   بلڈنگ  بیچی جائے  تو بیع میں   مسجد شامل  نہیں   ہوگی ،اور نہ اس کا   کوئی معاوضہ لیاجائے گا ،بلکہ  وہ حسب سابق   مسجد ہی رہے گی ، مالک یہ صراحت کرکے بلڈنگ بیچے   کہ   مسجد کے  لئے وقف جگہ   بیع میں   شامل نہیں ۔</p><p>6۔ اور اگر کبھی   عمارت  منہد م ہوجائے ، تو  جو حق زمین میں   دیگر   فلیٹس   اور دکانوں   کے مالکان   کو ملے گا وہ مسجد کو بھی ملے گا  اور دوبارہ تعمیر کی صورت میں  مسجد کی جگہ حسب سابق   مسجد رہے گی ،یا  اگر حکومت  کسی جائز وجہ سے  عمارت کو منہدم کردے  تو جسطرح دیگر  مالکان  کو   معاوضہ دے گی  اسی طرح اس مسجد کو بھی  معاوضہ ملے گا ۔اور جو معاوضہ ملے گا  اس سے  اگر کہیں  اور مسجد بنائی  جاسکتی ہو تو مسجد بنائی جائے گی ورنہ امام  ابویوسف   رحمہ اللہ   کے قول  ثانی کے  مطابق   کسی قریب ترین   مسجد میں رقم لگائی جائے گی ۔</p><p>     لہذا  سوال میں  ذکر کردہ  مسجد  کو  ظاہر   الروایہ   کے مطابق   تو شرعی  مسجد  نہیں  کہاجائے گا ۔ کیونکہ   اس کے اوپر نیچے   رہائشی  مکانات ہیں ،  اس کو   مصلی یاجائے نماز کہاجائے گا  ۔  اورمصلی /جائے نمازکاحکم  یہ  ہے کہ  بوقت ضرورت اس میں نماز جائز ہے ، اور جماعت  کا اجر  ملے گا   لیکن مسجد کا  نہیں  ، اوراس مصلی   کا احترام   بھی مسجد کی  طرح لازم ہے۔</p><p>البتہ اگر میزنائن فلور کی   یہ  جگہ  مندرجہ بالا   شرائط  کے  مطابق   مسجد کے لئے   مستقل وقف کردی  جائے   تو صاحبین   اور ائمہ    ثلاثہ    کی رائے   کےمطابق اس جگہ  کو    شرعی  مسجد کے  حکم  میں داخل  کرکے  اس  پر  مسجد  کے  تمام   احکام جاری  کئے جاسکتے  ہیں</p><p>لہذ ااہل  محلہ  کو  چاہئے اس  محلہ کے اندر کوئی زمین  حاصل  کرکے  باقاعدہ   شرعی اور قانونی   مسجد بنانے  کی  کو شش کریں  ۔ اگر  اس کی  کوئی صورت نہیں  بن رہی ہو   تو میز  نائن  فلور   کی اسی  منزل  کو   مندرجہ   بالا  شرائط  کے  مطابق وقف  کرکے  شرعی   مسجد   بنالیں ۔ اس  طرح  شرائط   کے ساتھ   با قاعدہ    وقف  ہونے  کے  بعد   اس پر  مسجد  کے  تمام  احکام  جاری    ہونگے ۔  کہ اس میں  پانچوں وقت  کی  نماز باجماعت اداکرنے  اور  جمعہ  پڑھنے  سے دیگر  شرعی    مساجد   کی  طرح  پورا   اجر  بھی  ملے گا ۔ اور اس میں   تحیة  المسجد  پڑھنے  سے تحیة  المسجد کا  اجر  بھی ملے گا ۔ اور اسی  طرح  اس  میں  اعتکاف  مسنون  بھی  جائز  ہوگا۔</p><p>اور  جب  تک  شرائط  کے مطابق  وقف  نہ ہو   تو  یہ  مصلی ہی   رہے گا  ،ایسی صورت میں  مصلی کے  مذکورہ بالا  حکم پر عمل  کیاجائے گا۔</p>",8118,jameya-tur-rasheed,وقف کے مسائل,قبرستان کے مسائل
2011-09-16,https://almuftionline.com/2011/09/16/8012/,مائیگریشن سے بچنے کا غلط طریقہ  اختیار کرنا  گناہ ہے,<p>عرض  یہ ہے کہ میں ٹیکنیکل  کالج میں  ملازم ہوں ،جب کوئی  طالب علم داخلہ لیتا  ہے،تو اسے مائیگریشن   جمع کروانا  ہوتا  ہے ،</p><p>جس کی قیمت  ﴿ فیس ﴾3500 ہے،  جو  سندھ بورڈ  سے نکلتا  ہے ،اور  ہمارے  پاس جمع  کروانا پڑتا  ہے ،کالج  والے  بچے   2000لیکر  مائیگریشن  مسئلہ  حل کرلیتے ہیں یعنی  اس کے بغیر  داخلہ   دیدیتے  ہیں ،اس کے  بعد  1000 روپے  بورڈ  کے ایک خاص   بندے کے پاس  جمع  کرواتے  ہیں ،وہ  ہزار بھی حکومت کے اکاؤنٹ میں جمع نہیں  ہوتا ۔ اس عمل سے  طالب   علم  کو فائدہ  ہوجاتا  ہے  1500 کی  بچت ہوتی ہے  اور ہمارا بھی  فائدہ  ہوجاتا   1000 کا ۔</p><p>سوال  یہ ہے کہ  یہ عمل جائز ہے  یا نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>حکومت کے جائز قوانین  کو  ماننا  اور  اس پر عمل کرنا  باشندگان  ملک  پر  قانونا اور  شرعا  دونوں  طرح  لازم  ہے،  جان بوجھ  کر ملکی  قوانین  کی  خلا ف ورزی کرنا  گناہ  اور  ناجائز  ہے ، سوال  میں ذکر کردہ  صورت میں ایک 1000 کی رقم بطور  رشوت  بھی دینی  پڑتی ہے  جوکہ  ایک خالص  حرام  عمل ہے ، نیز  یہ  کہ دانستہ  طور پر  حکومتی  خزانے کو  فی طالب علم  3500 کا  نقصان  پہنچایا  جارہا ہے یہ بھی ناجائز  عمل ہے ، جس سے بچنا لازم ہے۔</p><p>لہذا  مسئولہ صورت میں  کالج  عملہ کا مذکورہ  طریقہ پر  مائیگریشن  معاف کرنا  شرعا ناجائز  ہے ، اوراس طریقہ سے اب تک  حاصل شدہ  آمدنی کا استعمال  بھی جائز  نہیں ۔اس لئے مذکورہ  طریقے سے   جورقم وصول کی گئی   اس کو سرکاری  خزانے میں جمع کروانا  لازم ہے ،آیندہ کے لئے اجتناب ضروری  ہے ۔</p>",8012,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2011-08-22,https://almuftionline.com/2011/08/22/7514/,تین طلاقوں کا اقرار,"<p>ایک شخص مسمی سیدارشد علی شاہ  ولد سید نصیر احمد شاہ  نے اپنی بیوی مسماۃ فاطمہ بی بی دختر سید صادق حسین شاہ کوطلاق دی اور چند حضرات کےاستفسار پران کے سامنے  بایں الفاظ اقرار کیا کہ"" میں نےاپنی بیوی سے کہا کہ  میں  تجھے طلاق دیتا ہوں،طلاق،طلاق اورپھر پنچائیت کے سامنے یہ کہا کہ میں نے مسماۃ  مذکورہ کومتواتر تین طلاق سےفارغ کردیا ہےاوروہ پہلے میری بیوی تھی،اب میری بہن ہے۔""</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>دو مرتبہ تین طلاقوں کا اقرار کرلینےسےسیدارشد علی شاہ  ولد سید نصیر احمد شاہ  کی بیوی  مسماۃ فاطمہ بی بی دختر سید صادق حسین شاہ پر تین طلاقیں واقع ہوچکی ہیں ،اب رجوع نہیں ہوسکتا اور بحالت موجودہ دوبارہ نکاح بھی نہیں ہوسکتا،لہذا عدت گزارنے کے بعد وہ کسی دوسری جگہ  جہاں چاہے اپنا نکاح کرسکتی ہے۔</p>",7514,jameya-tur-rasheed,طلاق کے احکام,طلاق دینے اورطلاق واقع ہونے کا بیان
2011-06-11,https://almuftionline.com/2011/06/11/7412/,عارضی نماز کی جگہ کا انتظام ہونے کے باوجود مسجد تعمیر کرنا,<p>منشی نور عالم ولد مہدی خان نے آج سے چوبیس سال قبل ایک مسجد اپنے رقبہ میں تعمیر کی ،جس کی تعمیر میں اس کے حقیقی رشتدار بھی شامل تھے، مسجد کے گرد ونواح میں محلے والوں کو چند اعتراضات کی بنا پر مسجد کی تعمیر میں شامل نہیں کیا، تاحال یہ مسجد غیر آباد ہے، اس مسجد کے ساتھ نہ وضو خانہ کی جگہ ہے نہ پانی کی سہولت اور نہ ہی باتھ روم و مسافر خانے کی سہولت ہے، آج تک منشی نور عالم نے تعمیر مسجد کے رقبے کومسجد کے لیے وقف بھی نہیں کیا ہوا ہے،اس وقت مسجد کے نام کوئی زمین درج نہیں ہے،جس کی وجہ سے مسجد کی تعمیر و ترقی اور اس کی آباد کاری کی انتظامی کمیٹی اور کوئی امام و مؤذن موجود نہیں ہے،منشی نور عالم ولد مہندی خان اس مسجد کی تعمیر و ترقی ،انتظامی معاملات اور آباد کاری میں حائل رکاوٹ ہے۔</p><p>رہنمائی فرمائیں کہ محلے کے لوگ تمام ضروریات مذکورہ کو مد نظر رکھتے ہوئے مناسب جگہ خرید کر مسجد تعمیر کرسکتے ہیں؟ اور اگر کرسکتے ہیں تو یہ پہلی مسجد کا ڈسپوزل کیا ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مسلمان اہل محلہ کے لیے مسجد بنیادی شرعی ضرورت ہے،لہٰذا سوال میں ذکر کردہ تفصیلات کے مطابق چونکہ مسجد کی ضرورت ہے اس لیے اہل محلہ اپنی ضروریات کو مد نظر رکھتے ہوئے مناسب جگہ خرید کر مسجد تعمیر کرسکتے ہیں اور کرنی بھی چاہیے،رہی بات منشی نور عالم کی نماز کے لیے مقرر کردہ جگہ کی،تو سوال میں ذکرکردہ تفصیل کے مطابق اگر انہوں نے اپنی زمین میں نماز باجماعت کی اجازت ہمیشہ کے لیے دی تھی یا مطلقاً اجازت دی تھی لیکن نیت ہمیشہ کے لیے اسےمسجد بنانے کی تھی تو ان دونوں صورتوں میں یہ زمین مسجد کے لیے وقف ہوچکی ہے لہٰذا اسےآباد کرنا یہ اہل محلہ کے لیے ضروری ہے اور اگر انہوں نے کچھ وقت کے لیے عارضی طور پر اپنی زمین میں نماز با جماعت کےانتظام کی اجازت دی تھی تو پھر یہ زمین ان کی ملکیت میں برقرار ہے لہٰذا ہر طرح کا جائز مالکانہ تصرف وہ اس زمین میں کرسکتے ہیں۔</p>",7412,jameya-tur-rasheed,وقف کے مسائل,مسجد کے احکام و مسائل
2011-02-18,https://almuftionline.com/2011/02/18/5579/,عمامہ  کے شملہ  کا حکم,<p>جناب  مفتی صاحب  عرض یہ ہے کہ   عمامہ کے  شملہ  چھوڑ نے کے بارے میں  مختلف     اقوال پائے  جاتے ہیں  کوئی  کہتا  ہے دائیں طرف ہونا  چاہئے کوئی  کہتا  ہے بائیں طرف ہونا چاہئے ،کوئی  کہتا ہے  کندھے  پر  ہونا چاہئے  سوال  یہ  ہے  کہ اس بارے میں افضل  طریقہ کیا  ہے؟  شرعی  رہنمائی فر مائیں</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>عمامہ کا شملہ چھوڑنے  یا نہ چھوڑنے  کے بارے میں اور  اسی طرح   شملہ  چھوڑنے کے  طریقہ کے بارے میں  مختلف  روایات وارد  ہوئی ہیں ،  چنانچہ اکثر   روایا ت میں آنحضرت صلی اللہ علیہ  وسلم اور   صحابہ کرام    رضی اللہ  عنہم   اور کبار تابعین  رحمہم اللہ سے   شملہ   چھوڑ نا منقول   ہے ، تا ہم ایک   حدیث میں    آنحضرت   صلی اللہ     علیہ وسلم سے   شملہ نہ چھوڑنے کا ذکر بھی  ملتاہے ۔  اسی حدیث  کے  پیش نظر    علما ء کرام  نے فرمایا   کہ بغیر شملہ   عمامہ  باندھنا  بھی ثا بت ہے ، ۔</p><p>البتہ   شملہ   چھوڑنے کی صورت میں  احادیث  سے  اس  کے چارطریقے  معلو  م ہوتے ہیں ۔</p><p>١۔  پشت پر   دونوں کندھوں  کے درمیان  شملہ چھوڑا جائے ۔</p><p>۲۔ صرف  دائیں طرف کے کندھے  پر  شملہ چھوڑا جائے ۔</p><p>۳۔ صرف بائیں  طرف کے  کندھے  پر    شملہ  چھوڑا جائے ۔</p><p>۴۔ دو   شملے  چھو ڑے جائیں جن  میں  سے  ایک سامنے  کی طرف  ہو  دوسرا  پیچھے کی طرف  ہو۔</p><p>خلاصہ  یہ ہے کہ  شملہ  چھوڑا جائے یا  نہ چھوڑا  جائے ، اور  چھوڑ نے  کی  صورت میں  مذکورہ بالا چاروں طریقوں میں سے  جس طریقے  کو  بھی اختیار  کیاجائے ،بہر حال  علماء کرام کی تصریح  کے مطابق  اس  سے سنت ادا  ہو جائے گی ۔ تا ہم  ذخیرہ   احادیث  میں  عمامہ سے  متعلق جو روایا ت وارد   ہیں ان  میں سے اکثر میں   آنحضرت   صلی اللہ علیہ وسلم ، صحابہ  کرام  رضی اللہ عنہم  اور  کبار تابعین  کا یہی معمول  نقل کیا گیا ہے   کہ عمامہ  کے شملہ کو پشت پر اپنے دونوں کندھوں کے  درمیان لٹکا یا کرتے تھے ، اسی لئے علماء   نے کندھوں  کے درمیان  شملہ  لٹکانے  کو افضل قرار  دیا  ہے ۔</p>",5579,jameya-tur-rasheed,سنت کا بیان (بدعات اور رسومات کا بیان),متفرّق مسائل
2011-01-17,https://almuftionline.com/2011/01/17/8014/,واحد محمود  نام  رکھنے  کاحکم,<p>میرا نام واحد محمود  ہے ،یہ اللہ تعالی کا صفاتی نام ہے ،اللہ تعالی  کے صفاتی نام  کے ساتھ  عبد،  لگانا   چاہئے یانہیں ؟قرآن وحدیث   کی روشنی  میں  باحوالہ  جواب  سے  مطلع فرمائیں</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اسماء حسنی  تین  قسم پر  ہیں</p><p>1۔ وہ اسماء  حسنی  جو  اللہ تعالی  کے اسم ذات  ہوں  یا صرف االلہ  تعالی  کی صفات  مخصوصہ  کے معنی میں  ہی  استعمال  ہوتے ہیں ،ان اسماء کا استعمال   غیر اللہ   کے لئے  کسی حال میں  جائز  نہیں جیسے  اللہ  ،الرحمن ،القدوس ۔</p><p>2۔ وہ اسماء حسنی   جو قرآن حدیث ، تعامل امت  یاعرف  عام میں  غیر اللہ  کے لئے استعمال   ہوئے ہوں  ، ایسے اسماء  سے غیر اللہ کانام  رکھنا  جائز ہے ، جیسے عزیز  ،کریم   ٕ،علی ، رحیم ،  واسع ،حکیم  وغیرہ  ۔</p><p>3۔ وہ اسماء  جواللہ تعالی کی صفات  مخصوصہ  میں سے نہ  ہوں لیکن قرآن وحدیث   تعامل امت  اور عرف  عام  میں  غیراللہ  کے لئے  استعمال  نہ ہوئے ہوں ،ایسے نام  رکھنے سے پرہیز  کرنالازم  ہے ۔</p>",8014,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2011-01-16,https://almuftionline.com/2011/01/16/5261/,کسی بزرگ   ولی  سے استخارہ  کروانے کاحکم,<p>کیا فرماتے ہیں  علماء کرام  اس مسئلے کے بارے میں  کہ  کسی  بزرگ  ولی سے استخارہ  کروانے کا  کیاحکم ہے ؟کسی   اور   سے  استخارہ کروانا  بدعت  تو نہیں ؟ شریعت کی روشنی  میں  جواب عنایت فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب کسی  امر مباح کے کرنے نہ کرنے کے  متعلق  دل میں   تردد  پیدا ہو تو  دورکعت نفل  نماز پڑھ کر  حدیث میں وارد شدہ  استخارہ کی دعا پڑھی جائے یہی اس کا مسنون  طریقہ ہے۔ اس کے بعد  دل جس کام کی طرف  مائل ہو  اس پر  عمل کیاجائے ، اس میں ان شااللہ  تعالی  خیر ہوگی ،اس کے لئے  خواب نظر  آنا ضروری  نہیں ۔نیزاستخارہ کے علاوہ  خاندان کے بزرگ  افراد اور مخلص دوستوں سے مشورہ بھی کرلیاجائے  تو زیادہ مناسب ہے۔</p><p>جہاں تک کسی اور سے استخارہ  کروانے کا مسئلہ ہے  تو سمجھ لیں کہ استخارہ میں  اصل تو  یہی  ہے کہ آدمی  اپنا استخارہ  خود  کرے کسی  اورسے  نہ کروائے،ہاں  اگر کسی  کو  اپنے  استخارہ پر  اعتماد  نہ  ہو اس لئے کسی  اللہ  والے سے  استخارہ  کروانا  چاہتا ہے   ،یا  یہ خیال کرتا ہے کہ جیسے  بزرگوں کے  مشورے میں  خیر ہے تو ان کے استخارے میں  بھی خیر ہوگی ، اس خیال سےکسی  اللہ والے سے استخارہ  کروالے تو شرعا اس کی  بھی گنجائش ہے ۔لیکن  یاد رہے کہ آج کے  دور  میں  بعض  لوگوں نے اس کو   ایک مستقل دھندا بنالیا  ہے کہ  لوگوں کو  استخارہ  نکال کے دینے  پر پیسے  وصول کرتے ہیں ،اس میں زیادہ تر ٹھگ لوگ ہوتے ہیں ، جن پربھروسہ بھی نہیں ہوتا کہ   وہ استخارہ  کرتے بھی ہیں یا نہیں ،اس لئے ایسے  پیشہ  ور لوگوں کے پاس جانے سے اجتناب  کرنا لازم ہے ۔</p>",5261,jameya-tur-rasheed,نماز کا بیان,تکبیرات تشریق کا بیان
