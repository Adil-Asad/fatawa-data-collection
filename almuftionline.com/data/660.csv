issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-08-17,https://almuftionline.com/2021/08/17/5626/,نماز میں تکبیر ِانتقال کہتے وقت لفظ”الله” کو کہاں تک کھینچنا درست ہے؟,"<p>بعض ائمہ کرام نماز کے دوران تکبیراتِ انتقال کہتے وقت لفظ ""اللہ"" پر صرف ایک الفی مد کرتے ہیں، جس سے بعض اوقات سجدہ سے اٹھتے وقت مقتدی حضرات کو بیٹھنے اور کھڑے ہونے کے درمیان اشتباہ ہو جاتا ہے، سوال یہ ہے کہ کہ لفظ اللہ کی مد کو کہاں تک کھینچنا جائز ہے؟ کیا تعظیماً ایک الف سے زیادہ کھینچ سکتے ہیں؟  </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>علمِ قرات کی رُو  سے لفظ اللہ کی مد ایک الفی ہے اور بغیر کسی وجہ اور سبب کے قرآن کریم کی تلاوت،  تکبیر تحریمہ اور  عام تکبیرات میں ایک الف سے زیادہ مدکرنامکروہ ہے۔ چنانچہ رد المحتار اور منحة الخالق میں تکبیرِ تحریمہ کی بحث کےتحت لفظ ""اللہ"" میں ایک الف سے زیادہ مقدار میں مد کرنے کو مکروہ  قرار دیا گیاہے۔</p><p>جہاں تک نماز میں تکبیراتِ انتقال میں مد کرنے کا تعلق ہے تو اس کے بارے میں علامہ شامی رحمہ اللہ  سمیت کئی  فقہائے حنفیہ رحمہم اللہ نے یہ تصریح کی ہے کہ تکبیرِانتقال کی ابتداء پہلے رکن  سے منتقل ہوتے وقت اور انتہاء دوسرے رکن میں پہنچنے کے وقت ہونی چاہیے اور اس کو سنت قرار دیاہے، اورشافعیہ کی کتب میں انتقال کے مکمل دورانیے میں تکبیر کہنے کی وجہ یہ لکھی ہے کہ نماز کے دوران کوئی وقت اللہ کے ذکر سے خالی نہیں گزرنا چاہیے، نیز قرائے کرام رحمہم اللہ کی عبارات سے بھی بعض جگہوں مثلا دعاء، استغاثہ اور وقف کی حالت میں لفظِ اللہ کی مد کو ایک الف سے زیادہ کھینچنے کا ثبوت ملتا ہے، اس لیے اگر کوئی شخص مذکورہ بالا حکمت کے پیشِ نظر سرعتِ حرکت اور ترسّل سے کام لیتے ہوئےتکبیراتِ انتقال میں مد کو انتقال کے پورے دورانیے کے بقدر لمبا کرے تو اس کی گنجائش معلوم ہوتی ہے، بشرطیکہ اس کو سنت یا مستحب نہ سمجھا جائے، کیونکہ سنت کے لیے حضور اکرم صلی اللہ علیہ وسلم یا صحابہ کرام رضی اللہ عنہم سے ثبوت ضروری ہے، جبکہ تکبیراتِ انتقال  میں لفظِ اللہ کی مد کو ایک الف سے زیادہ کھینچنے کا ثبوت رسول اللہ صلی اللہ علیہ وسلم، صحابہ کرام رضی اللہ عنہم اور ائمہ متقدمین رحمہم اللہ سے نہیں ملتا، نیز فقہائے حنفیہ رحمہم اللہ سے اس کی کوئی وجہ بھی منقول نہیں، اس لیے اسے سنت یا مستحب قرار دینا درست نہیں۔</p><p>یہ بات بھی یاد رہے کہ ایک رکن سے دوسرے رکن کی طرف  انتقال مکمل ہونے کے بعد تکبیر کہنا درست نہیں، (جیسا کہ آج کل بعض ائمہ کرام کی عادت ہے) اس کو فقہائے کرام رحمہم اللہ نے خلافِ سنت قرار دیا ہے، نیز اس میں ایک خرابی یہ بھی ہے کہ اگر امام رکوع سے اٹھنے کے بعد تکبیر کہے گا تو بعد میں آنے والے مسبوق کو امام کے قیام کی حالت کا علم نہ ہونے کی وجہ سے وہ پچھلی صف کے نمازیوں کے ساتھ رکوع میں شریک ہو جائے گا اور یہ سمجھے گا کہ میں نے یہ رکعت امام کے ساتھ پائی ہے، جبکہ حقیقت میں امام کے رکوع سے اٹھنے کے بعد شریک ہونے کی وجہ سے اس کی یہ رکعت امام کے ساتھ شمار نہیں کی جائے گی، لہذا عوام اور خاص طور پر ائمہ کرام کے لیے اس سے بچنا ضروری ہے۔ </p>",5626,jameya-tur-rasheed,نماز کا بیان,امامت اور جماعت کے احکام
2021-08-17,https://almuftionline.com/2021/08/17/5475/,مسجد کے نیچے تعمیر کردہ مدرسہ میں اجرت پر قرآن پڑھانا,<p>ایک شخص نے دو منزل مسجد (یعنی تعمیر) بنائی، پہلی  منزل (سائل نے فون پر بتایا کہ پہلی منزل سے زمینی منزل مراد ہے) میں اس نے مدرسے کی نیت کی اور صراحۃً بھی کہا کہ یہ منزل میں نے مدرسہ کی نیت سے بنائی ہے۔ اب اگر اسی منزل میں ایک استاذ جو کہ اسی مسجد کا امام ہو اور اس کی کوئی تنخواہ نہ ہو، بچوں کو اجرت پر حفظ و ناظرہ کی پڑھائی شروع کردے، تو اس کے لیے یہاں اجرت پر پڑھائی جائز ہے یا نہیں؟</p><p><strong>تنقیح:</strong> سائل کے بھائی اس مسجد کے امام ہیں، اور والد صاحب مسجد کے بانی۔ سائل کے بڑے بھائی نے فون پر سوال کی وضاحت کرتے ہوئے کہا کہ یہ زمین ہماری اپنی ملکیت تھی۔ زمین روڈ سے نیچے تھی۔ والد صاحب نے یہ جگہ بنانے سے پہلے ہی کہا کہ زمین پر ایک منزل مدرسہ بنالیں گے جس میں میرے بچے پڑھائیں گے اور اس کے اوپر روڈ کے برابر مسجد بنالیں گے۔ چنانچہ پہلے مدرسہ کی نیت سے زمینی منزل کی تعمیر ہوئی، اس میں نمازیں نہیں پڑھی گئیں، مدرسہ وقف بنایا ہے، ذاتی ملکیت نہیں ہے۔ پھر چھ مہینے بعد اس کے اوپر مسجد کے لیے منزل تعمیر کی گئی اور اس میں نمازیں پڑھی جانے لگیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کردہ تفصیل کے مطابق چونکہ زمین دینے والے نے مسجد بنانے سے پہلے ہی زمینی منزل وقف مدرسہ کی نیت سے تعمیر کی ہے، مسجد کی نیت سے نہیں۔ اس لیے یہ منزل مدرسہ ہے، مسجد نہیں ہے۔ اس میں اجرت پر تعلیمِ قرآن بلا کراہت درست ہے۔ اور چونکہ مدرسہ وقف ہے، اس لیے اس کے اوپر مسجدِ شرعی کی تعمیر سے کوئی امر مانع نہیں، اوپر والی منزل مسجدِ شرعی شمار ہوگی۔</p><p> (باستفادۃٍ من امداد الفتاویٰ:2/661-657)</p>",5475,jameya-tur-rasheed,نماز کا بیان,مسجدکے احکام و آداب
2021-08-17,https://almuftionline.com/2021/08/17/5472/,پراکسی مارکیٹنگ (Proxy Marketing) کا شرعی حکم,"<p>پراکسی مارکیٹنگ کی حقیقت یہ ہے کہ جب کوئی سیلر آن لائن کام شروع کرتا ہے تو آن لائن سیل پرچیز پلیٹ فارم مثلا ایمیزون پر اس سے پہلے بہت سارے سیلر وہی چیز بیچتے ہیں۔ اس لیے یہ نیا سیلر مارکیٹ میں ایمیزون پر چوتھے یا نچویں نمبر پیج پر آئے گا۔ پہلے پیج پر آنے کے لیے نئے سیلر کو رائٹنگ (<span dir=""LTR"">Writing</span>) اور ریٹنگ (<span dir=""LTR"">Rating</span>) کی ضرورت ہوتی ہے۔ رائٹنگ اور ریٹنگ کے حصول کے لیے پراکسی مارکیٹنگ کی جاتی ہے۔ آن لائن سیل پرچیز پلیٹ فارمز کی طرف سے پراکسی مارکیٹنگ کی اجازت نہیں، اگر کسی سیلر کے بارے میں انہیں معلوم ہو کہ وہ پراکسی مارکیٹنگ کرتا ہے تو اس کی شاپ بند کردیتے ہیں، اس لیے سیلر خود نہیں کرتا، بلکہ کسی ایجنٹ کے ذریعے کرواتا ہے، ایجنٹ بھی اسی پلیٹ فارم پر نہیں کرسکتا، بلکہ کسی اور پلیٹ فارم مثلافیس بک، انسٹا گرام وغیرہ پر کرتا ہے۔</p><p>پراکسی مارکیٹنگ میں ایجنٹ کا کام یہ ہوتا ہے کہ وہ اس سیلر کی آن لائن دکان پر کسٹمر لائے گا، ایجنٹ مختلف پلیٹ فارمز پر جاکر لوگوں سے کہتا ہے کہ آپ فلاں پلیٹ فارم پر فلاں سیلر سے چیزیں خریدیں، پھر اس پر مثبت کمنٹ (رائٹنگ) کریں اور اچھی ریٹنگ دیں تو آپ کو آپ کے پیسے واپس مل جائیں گے، اور وہ چیز مفت مل جائے گی۔ کسٹمر جب اس آن لائن شاپ سے کوئی چیز خریدے گا، اور کمنٹ اور ریٹنگ دے گا تو وہ رائٹنگ تین دن تک لائیو آجائے گی، اس کے بعد ایک دو دن میں اسے پیسے واپس دے دئیے جائیں گے۔ اگر کوئی کسٹمر مثبت کمنٹ اور اچھی ریٹنگ نہ دے تو پھر اسے پیسے واپس نہیں ملتے؛ کیونکہ پیسے واپس کرنے کا مقصد ہی یہ ہوتا ہے کہ وہ مثبت کمنٹ کرے اور اچھی ریٹنگ دے۔ اس طرح کرنے سے یہ سیلر پہلے پیج پر آجائے گا اور اس کے پاس اصل اور صحیح آرڈر آنا شروع ہوجائیں گے۔  اگر نیا سیلر ایسا نہیں کرتا تو تو وہ آن لائن مارکیٹ میں کچھ نہیں بیچ سکتا؛ کیونکہ آن لائن مارکیٹنگ میں جس کے پاس رائٹنگ اور ریٹنگ نہ ہو ان سے کوئی بھی کسٹمر خریداری نہیں کرتا۔ اس بات یعنی رائٹنگ اور ریٹنگ کا سب کو پتا ہوتا ہے۔  </p><p>  اس ایجنٹ کو کسٹمر لانے پر ""فری گیو اوے"" (چیزیں مفت دینے یعنی قیمت واپس کرنے) کا کمیشن ملے گا۔</p><p>اس معاملے سے متعلق درجِ ذیل سوالات کے جوابات مطلوب ہیں:-</p><ol>
<li>  ایجنٹ کے لیے یہ کمیشن لینا جائز ہے یا نہیں؟</li>
<li> سیلر کے لیے ""گیو اوے"" کے بدلے میں رائٹنگ اور ریٹنگ لینا جائز ہے یا نہیں؟ اگر ناجائز ہے تو اس کا کوئی جائز طریقہ ہے جس سے اس کو رائٹنگ اور ریٹنگ ملے، اور کسٹمر اس سے بھی خریداری کرے۔</li>
<li> بعض صورتوں میں ایجنٹ کسٹمر سے صراحتا مثبت کمنٹ کرنے اور اچھی ریٹنگ دینے کا کہتا ہے، جبکہ بعض صورتوں میں صراحتا تو نہیں کہتا، لیکن کوڈنگ میں کہہ دیتا ہے، نیز یہ بات معروف بھی ہوتی ہے کہ کمنٹ اور ریٹنگ مثبت ہی دینے ہوں گے ورنہ پیسے واپس نہیں ملیں گے۔ تو کیا ان دونوں صورتوں کے حکم میں کوئی فرق ہوگا؟</li>
</ol><p>سائل نے فون پر مزید وضاحت کرتے ہوئے بتایا کہ ایجنٹ، اشتہار خرید و فروخت کا نہیں لگاتا، بلکہ مفت چیزیں دینے کا اشتہار لگاتا ہے۔ پھر جب کسٹمر اس سے رابطہ کرتا ہے تو وہ اسے بتاتا ہے کہ آپ پہلے چیز خرید لیں، مثبت رائٹنگ اور ریٹنگ دیدیں تو آپ کو قیمت واپس کردی جائے گی۔ اس میں اصل یہی ہے کہ وہ اچھے کمنٹ اور ریٹنگ کے لیے خریدی ہوئی چیز کو بنیاد نہیں بناتا، بلکہ اس کے پیسے (قیمت) سیلر کے پاس ہوتے ہیں، انہیں چھڑانے اور واپس لینے کے لیے وہ بہر حال مثبت کمنٹ اور ریٹنگ دیتا ہے۔ سیلر کی مجبوری یہ ہے کہ اگر وہ اس طرح مارکیٹنگ نہ کرائے تو اسے شروع کے پیجز پر جگہ نہیں ملتی اور اس کا کاروبار نہیں چلتا؛ اس لیے وہ یہ طریقہ اختیار کرتا ہے کہ اچھے کمنٹ اور ریٹنگ آجائے، تاکہ صحیح خریدار خریداری کے لیے متوجہ ہوں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(1 تا 3)۔۔۔ سوال میں ذکر کردہ تفصیل کے مطابق پراکسی مارکیٹنگ کئی ساری خرابیوں پر مشتمل ہونے کی وجہ سے شرعا ناجائز ہے، جس سے بچنا لازم ہے۔ سیلر کا خریدار (کسٹمر) کو مثبت رائٹنگ (<span dir=""LTR"">Writing</span>) اور ریٹنگ (<span dir=""LTR"">Rating</span>) دینے کے بدلے خریدی ہوئی چیز کی قیمت واپس کرنا اور اس کا واپس لینا جائز نہیں، چاہے کسٹمر سے صراحۃً مثبت کمنٹ اور ریٹنگ کا مطالبہ کیا جائے، یا کوڈنگ میں مطالبہ کیا جائے۔ اسی طرح سیلر کا پراکسی مارکیٹنگ کے بدلے ایجنٹ کو کمیشن دینا اور اس کا کمشین لینا بھی جائز نہیں۔ پراکسی مارکیٹنگ میں موجود خرابیوں کی تفصیل درجِ ذیل ہے:-</p><ol>
<li><strong>معاہدہ کی خلاف ورزی</strong>: جب کوئی شخص کسی آن لائن بزنس پلیٹ فارم پر اپنی دکان کھولتا ہے تو اس پلیٹ فارم کے جائز اصول و ضوابط کی پابندی اس پر شرعا لازم ہوتی ہے۔ لہذا جب پراکسی مارکیٹنگ، آن لائن بزنس پلیٹ فارمز کی طرف سے ممنوع ہے تو اس طرح مارکیٹنگ کرنا یا کرانا متعلقہ پلیٹ فارم کے ساتھ کیے گئے معاہدہ کی خلاف ورزی ہے، اور معاہدہ کی خلاف ورزی شرعا سخت ناجائز ہے۔ قرآنِ کریم نے عہد اور معاہدہ کی پاسداری کرنے کا حکم دیا ہے، اور احادیث کریمہ میں وعدہ اور عہد کی خلاف ورزی کو منافق شخص کی علامت قرار دیا گیا ہے۔</li>
<li><strong>رشوت:</strong> پراکسی مارکیٹنگ میں چونکہ خریداری کا مقصد مثبت کمنٹ اور اچھی ریٹنگ کے بدلے دی ہوئی قیمت واپس لینا ہوتا ہے، چنانچہ اصل اور غالب یہی ہوتا ہے کہ کسٹمر اس چیز کی کوالٹی اور دیگر صفات کو معیار بنانے کے بجائے سیلر اور ایجنٹ کے مطالبے پر بہر حال مثبت کمنٹ اور اچھی ریٹنگ دیتا ہے؛ اس لیے بائع کسٹمر کو اپنے مطلوبہ مثبت کمنٹ اور اچھی ریٹنگ کے بدلے میں جو رقم واپس کرتا ہے وہ شرعا رشوت ہے۔ اور رشوت دینا، لینا، اور اس میں واسطہ یا ایجنٹ بننا سب ناجائز اور حرام ہے۔ حدیث شریف میں ان تینوں آدمیوں پر لعنت بھیجی گئی ہے۔   </li>
<li><strong>دھوکہ دہی:</strong> مارکیٹنگ کا یہ طریقہ دھوکہ دہی پر بھی مشتمل ہے؛ کیونکہ لوگ آن لائن پلیٹ فارمز پر خریداری کے لیے دکان کے انتخاب میں کمنٹس اور ریٹنگ کو بنیاد بناتے ہیں کہ صارفین جس دکان کی چیزوں کو زیادہ پسند کرتے ہیں وہ اچھی ہوگی۔ عام لوگ وہاں آنے والے کمنٹس اور ریٹنگ کو حقیقی خریداروں کے تاثرات سمجھتے ہیں، جبکہ پراکسی مارکیٹنگ میں کمنٹس اور ریٹنگ دینے والے لوگ بنیادی طور پر اس چیز کی قیمت واپس ملنے کی لالچ میں اچھے کمنٹس اور ریٹنگ دیتے ہیں جو عام صارفین کو دھوکہ میں ڈالنے کا سبب ہے۔</li>
<li><strong>غلط بیانی: </strong>پراکسی مارکیٹنگ میں اپنے آپ کو کسٹمر ظاہر کرنے والے لوگوں کو پیسے واپس لینے کے لیے بہر حال مثبت کمنٹ اور اچھی ریٹنگ دینی پڑتی ہے، چاہے وہ چیز جو انہوں نے لی ہو، اس معیار کی ہو یا نہ ہو، وہ اسے واقعۃً اتنا اچھا سمجھتے ہوں یا نہ سمجھتے ہوں، لیکن پیسے واپس ملنے کی لالچ میں اچھا تاثر دیتے ہیں، ورنہ پیسے واپس نہیں ملتے۔ اور ایسی حالت میں غلط بیانی سے بچنا (تقریبا) ممکن نہیں ہوتا۔</li>
</ol><p>مذکورہ بالا اور ان جیسی دیگر خرابیوں کی بنیاد پر پراکسی مارکیٹنگ ناجائز ہے ۔ سیلر حضرات کو چاہیے کہ اللہ تعالیٰ سے کاروبار میں برکت کی دعاؤں کا اہتمام کریں، اور مارکیٹنگ کے وہی طریقے اختیار کریں جو شرعا جائز ہوں۔ رزق دینے والی ذات اللہ تعالیٰ کی ہے، ان شاء اللہ ان کے پاس بھی کسٹمر آئیں گے۔</p>",5472,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-08-17,https://almuftionline.com/2021/08/17/5172/,کرومائیٹ اورکاپر  پرخمس کا حکم,"<p>ہمارے علاقے شمالی وزیرستان میں گاؤں ""محمدخیل"" کے پہاڑمیں قیمتی معدنیات مثلاً: کرومائٹ اورکاپروغیرہ پائے جاتے ہیں ،یہ پہاڑ ملکیت توقوم ""محمد خیل"" کی ہے مگرمعدنیات سرکارکے زیرتسلط ہے اورقوم اس میں بے اختیارہے جن میں  <span dir=""LTR"">FWO</span>کمپنی کام کررہی ہے اورتمام خرچےیہی کمپنی برداشت کررہی ہےاورقوم ""محمد خیل"" کو ایگریمنٹ کے تحت صرف 26فیصد منافع وقتاً فوقتاً دے رہاہے،اب مجھے درج ذیل امورکے بارے میں دریافت کرناہے۔</p><p>١١۔ مذکورہ معدنیات کاپر اورکرومائٹ میں خمس واجب ہے یا نہیں ؟</p><p>۲۔ اگر خمس واجب ہوتو یہ خمس صرف کمپنی والوں پر واجب ہے یا قوم پر بھی واجب ہوگا جبکہ قوم کو صرف 26فیصد منافع دیاجاتاہے ۔</p><p>۳۔ کاپر اورکرومائٹ دونوں پر خمس واجب ہے یا صرف ایک پر واجب ہے؟</p><p>۴۔ اس کا مصرف مالِ غنیمت کی طرح ہے یا عشروزکاة کی طرح ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>١۔ فقہائے کرام رحمہم اللہ نے زمین سے نکلنے والی معدنیات کی تین اقسام بیان کی ہیں:</p><ol>
<li>وہ جامد چیز جو آگ پر پگھلانے سے پگھل جاتی ہو، جیسے سونا، چاندی،لوہا اور پیتل وغیرہ۔</li>
<li>وہ جامد چیز جو آگ پر پگھلانے سے نہیں پگھلتی، جیسے چونا، سُرما اور مختلف اقسام کے پتھر وغیرہ۔</li>
<li>مائع اورسیال چیز، جیسے پیٹرول اور تارکول وغیرہ۔</li>
</ol><p>مذکورہ بالا تینوں اقسام میں سے پہلی قسم پر خمس واجب ہے، خواہ یہ چیزیں آدمی کی ذاتی زمین سے نکلیں یا غیر مملوکہ زمین سے، بہر صوت خمس واجب ہو گا،اور بقیہ دونوں قسم کی معدنیات پر کچھ واجب نہیں ہے۔</p><p>کرومائیٹ اورکاپر کا تعلق پہلی قسم کی معدنیات سے ہے، کاپر کا پہلی قسم سے ہوناتوواضح ہے ،جہاں تک کرومائٹ کا تعلق ہے تو وہ بھی اسی پہلی قسم سے تعلق رکھتاہے اس لیے کہ یہ ایک ایسی جامد دھات ہے جو2190 تا 2270ڈگری سنٹی گريڈ (3970 تا 4120 ڈگري فارن ہائیٹ)كے  درجہ حرارت پر پگھل جاتی ہے اورجامد،پگھلنے والی اشیاء میں فقہائے کرام رحمہم اللہ نے خمس (پانچواں حصہ) کو واجب قرار دیا ہے، لہذاان دونوں میں خمس واجب ہو گا ۔</p><p>۲۔ یہ خمس کمپنی اور قوم دونوں پر ان کے حصوں کے تناسب سے واجب ہو گا، یعنی جس کے حصے میں جتنا کرومائیٹ آئے گا وہ اپنے حصے کا خمس نکالنے کا ذمہ دار ہو گا۔</p><p>۳۔دونوں پر واجب ہے۔</p><p>۴۔چونکہ یہ خمس ہے زکوة وعشرنہیں،لہذا اس کا مصرف بھی  مالِ غنیمت والا ہوگا ۔اس لیے کہ فقہاء نےخمس واجب ہونے کی علت یہ بیان کی ہے کہ معدنیات والی زمینیں کفار کی ملکیت تھیں پھر بعد میں مسلمانوں نےان پر قبضہ حاصل کیا ہے،لہٰذا یہ غنیمت کی طرح ہوئیں اورجب غنیمت کی طرح ہوئیں تو ان کامصرف بھی غنیمت والاہوگا</p><p>یہ بات واضح رہے کہ کافروں سے مسلمانوں کو ملنے والی زمین میں بعض معدنیات میں خمس واجب ہونے کے لیے مسلمانوں کا کافروں سے جنگ کرناضروری نہیں ہے بلکہ اگر مسلمان کوئی زمین صلحا ً کافروں کے قبضہ میں برقرار رہنے دیں پھر ان سے کسی مسلمان کو ملے تو کافر سے مسلمان کو ملنے کی علت اس صورت میں بھی پائی جارہی ہے لہٰذا ایسی معدنیات میں خمس واجب ہوگا۔</p>",5172,jameya-tur-rasheed,زکوة کابیان,زکوة کے جدید اور متفرق مسائل کا بیان
2021-08-17,https://almuftionline.com/2021/08/17/5134/,بائع کاغلط فہمی کی وجہ سے غیر کی زمین مشتری کو دینا اورپھرمتنبہ ہونے پربدلےمیں دوسری زمین دینا,<p>کیافرماتے ہیں علماء کرام اس مسئلہ کے بارے میں کہ</p><p>قاری محمد عبد اللہ اورمولاناعبیداللہ نے ملکرسات مرلہ زمین ملک نذیر احمد گھلوسے خریدی اورکھاتہ نمبر227میں مشترکہ طورپراس سات مرلہ زمین کا انتقال کیاگیا اورملک نذیر احمد نے قبضہ بھی دیدیا،اس کےچند ماہ کے بعد قاری محمد عبد اللہ نے چالیس مرلہ زمین ملک ربنوازسے خریدی اورکھاتہ نمبر 225میں قاری محمد عبد اللہ کے نام اس کاانتقال کرایا جس میں سے بتیس مرلے زمین کا پتہ آسانی سے چل گیا اوراس پر قبضہ بھی دے دیا اوربقیہ آٹھ مرلے تلاش کرتے کرتے جب حکومتی ریکارڈ تک رسائی ہوئی تو پتہ چلا کہ جو سات مرلے ملک نذیر احمد نے فروخت کرکےقبضہ میں دیئے تھے حقیقت میں وہ کھاتہ نمبر 225ہے اورربنوازکی ملک ہے،ملک نذیراحمدنےاپنے خریداروں کو غلظ زمین قبضےمیں دی تھی، چنانچہ اس حوالے سے جامع مسجد محمدیہ میں ہتھیجی میں پنچائیت ہوئی جس میں نذیراحمد گھلونے یہ تسلیم کیاکہ یہ ساتھ مرلےمیرے نہیں تھے ،مجھ سے غلطی فہمی میں یہ ہوا ہے،اس لیے انہوں ان سات مرلوں کی جگہ دوسری جگہ پر سات مرلے زمین کھاتہ نمبر 227کے تحت دیکرقبضہ میں بھی دیدی۔</p><p>اب سوال یہ ہے کہ مولاناعبیداللہ صاحب پہلے والے ان سات مرلوں میں شریک ہیں جن کا کھاتہ نمبر227کے تحت مشترکہ اندراج اورانتقال ہے؟یا دوسرے والے سات مرلوں میں جن کا کھاتہ نمبر225 کےتحت صرف قاری عبد اللہ کےنام اندراج  ہواہے،واضح رہےکہ پہلے والے سات مرلوں کی  قیمت زیادہ ہے جبکہ بعد والے سات مرلے نسبتاً کم قیمت کے ہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>           چونکہ ملک نذیراحمد نے بلااجازت ملک ربنوازکی سات مرلےزمین فروخت کی ہے،لہذا معلوم ہونے کے بعد خریدار قاری محمد عبد اللہ اورمولاناعبیداللہ کودواختیارہونگے،چاہیں تو وہ زمین  واپس کرکے اپنی سابقہ قیمت لے لیں اوراس صورت میں شرکت کامعاملہ ختم ہوجائے گا اوریہ سات مرلے واپس ہوکر پھر دوسری خریدی کی وجہ سے قاری عبداللہ کی ملک ہوجائیں گے۔یا اگروہ زمین واپس نہیں کرناچاہتےہیں تو متبادل زمین جو ملک نذیرنے دی ہے اس کوقبول کرلیں،اس صورت  میں اس دوسری متبادل زمین میں قاری محمد عبد اللہ اورمولاناعبیداللہ شریک ہوجائیں گے،بہرحال مولاناعبیداللہ کی شرکت اگرہوگی تو دوسری متبادل کے طورپر ملنے والی زمین میں ہوگی، پہلے والی زمین میں نہیں ہوگی ،اس لیے کہ وہ نذیراحمد کی ملک ہی نہیں تھی تاکہ ان سے خریداریعنی قاری محمد عبد اللہ اورمولاناعبیداللہ کی طرف ملکیت منتقل ہوسکے۔</p><p>        البتہ اگرملک ربنواز اس بیع کی جازت دیدے اوراس کی جگہ قاری عبیداللہ کو راضی کرکےمتبادل جگہ دیدے اوروہ بھی اس پر راضی ہوجائے تو پھر مولاناعبیداللہ پہلے والے سات مرلوں میں شریک ہوسکتے ہیں ۔</p><p>                  واضح رہے کہ اگرملک ندیراحمد نے  جان بوچھ کرملک ربنوازکی زمین ان کی اجازت کے بغیرفروخت کی تھی تو اس نے دھوکہ دیاہے جس  پروہ سخت گناہگارہوئے، لہذا ان پر توبہ اوراستغفارراورخریداروں سے معافی مانگناضروری ہے،اوراگرواقعةً ان کو کوئی غلط فہمی ہوئی تھی جیسے کہ سوال میں لکھاگیاہےتوپھرگناہگارتووہ نہیں ہوئے،تاہم چونکہ خریداروں کو بہرحال اس سے دھوکہ ہوا ہے،لہذا اس بناء پراگرخریدارمتبادل زمین قبول نہ کریں تو وہ یہ زمین سابقہ قیمت پر واپس بھی کرسکتے ہیں اورمتبادل بھی قبول کرسکتےہیں۔</p>",5134,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-08-17,https://almuftionline.com/2021/08/17/4876/,بیع  میں کرایہ داری کے معاملے کا حکم﴿دکان اس شرط پر بیچی کہ جب تک پوری قیمت وصول نہ مشتری آدھاکرایہ ادا کرتارہےگا ﴾,<p>ہم جس دوکان پر بیٹھ رہے تھے وہ کرایہ کی تھی، اب ہم نے اسے خرید لیا ہے ،اس کا پیمنٹ شیڈول یہ طے ہوا کہ آدھی قیمت فورا دےدی اورباقی آدھی ایک سال میں ادا کرنی ہے، جس میں ہمیں اختیار ہے کہ سال بھر کے بعد  ایک ساتھ دیں یا تھوڑے تھوڑے کر کے دیں، اب ایک مسئلہ اس میں یہ ہے کہ جب تک باقی آدھی قیمت  ہم نہیں دے دے تھے تو اس وقت تک ہمیں دکان کا آدھا کرایہ بھی دینا ہے اور وہ کرایہ قیمت سے الگ ہے، کیا یہ جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر یہ دونوں معاملے ایک ہی دوکان کے بارے میں ایک ساتھ ہوئے ہوں خواہ کہ بیع کے معاملہ میں کرایہ داری کو شرط قرار دیا گیا ہو یا دونوں معاملے ایک ساتھ ( بدوں شرط ومشروط)طے کئے گئے ہوں تو بہر صورت یہ معاملہ ناجائز ہے،البتہ دوکان بڑی ہونے کی صورت میں اگر آدھی( بطور کرایہ قابل استعمال حصہ) دکان کا معاملہ بیع پر اور (اسی نوعیت کے )دوسری نصف حصے کا معاملہ کرایہ داری  پر کیا جائے تو یہ معاملہ درست ہوسکتا ہے،نیز اگر کرایہ داری کا سابق معاملہ جاری رکھتے ہوئے بیع کے معاملہ کو تمام اقساط کی ادائیگی تک صرف وعدہ کی حد تک رکھا جائے تو بھی یہ معاملہ درست ہوسکتا ہے۔</p>",4876,jameya-tur-rasheed,خرید و فروخت اور دیگر معاملات میں  پابندی لگانے کے مسائل,متفرّق مسائل
2021-08-17,https://almuftionline.com/2021/08/17/4875/,شوہر کی بے راہ روی کا علاج,<p>میری شادی کو ۳سال ہوچکے ہیں، میرا شوہر شراب کا عادی ہے اور دوسری عورتوں سے بھی ناجائز تعلقات رکھتا ہے اور کہتا ہے کہ یہ سب جائز ہے اور میں نے کوئی غلطی نہیں کی، مفتی صاحب شریعت کی روشنی میں ہماری رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شوہر کو نرمی سے سمجھاتی رہیں، اور ان کی ہدایت کے لیے دعاؤں کا اہتمام بھی رکھیں، ہم بھی دعا کرتے ہیں کہ اللہ تعالی انہیں اپنی محبت عطا فرمائے اور اپنی مرضی کے مطابق بنادے، نیز اپنے شوہر کے ساتھ کسی اچھی (کسی مستند بزرگ یا عالم دین کی)مجلس میں جانے کا معمول بنائیں یا کم از کم دونوں ایک ساتھ تبلیغ میں وقت لگائیں۔</p>",4875,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-08-17,https://almuftionline.com/2021/08/17/4874/,آبائی متروکہ گھر میں ذاتی تعمیر کا حکم,<p>ہماراآبائی گھر جو پرانا ہوچکا تھا، اس کی تعمیر نو میں تین بھائیوں نے حصہ لیا ،جبکہ باقی بھائیوں اور بہنوں نے کوئی حصہ نہیں لیا ،اس وقت والدین حیات تھے، اب جبکہ یہ مکان بیچا جارہا ہے، تو کیا سب کو برابر حصہ ملے گا یا تعمیر کرنے والوں کو اس تعمیر کا الگ حصہ ملےگا، اور باقی لوگوں کو صرف زمین کی قیمت ملے گی؟ وضاحت فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگران تین  بیٹوں نے والدین کی زندگی میں ان کی زیر سر پرستی  ہوکر( مشترکہ کاروبار یامشترکہ خاندانی     رہائشی نظام کے تحت) یہ خرچہ کیا اوراس وقت والد بھی کمائی کررہے تھے تو ایسی صورت میں یہ پورا گھر  تقسیم ہوگا،اور تمام  ورثہ کو ان کے شرعی حصص کے مطابق حصہ ہی ملے گا، ورنہ(اگر والد صاحب نہیں کمارہے تھے یا کماتو رہے تھے لیکن تمام بیٹوں کی ملکیت و خرچ الگ تھا اوربیٹوں کی طرف سےیہ خرچ بطور قرض تھا  تو ایسی صورت میں بھی ترکہ میں  یہ پورا مکان تقسیم ہوگا،البتہ اول وقت تعمیر کے اعتبار سےتعمیراتی خرچ کرنے والے بھائیوں کوتعمیرکےخرچ کے بقدررقم ترکہ سے منہا کرکے،انہیں دی جائے،اس کےبعد باقی مالیت کو تمام ورثہ پر تقسیم کیا جائےگااور اگر یہ رقم نہ تو مشترکہ نظام کےتحت والد کی ملکیت تھی اور نہ ہی بطور قرض دی گئی تھی، بلکہ والدین کی زندگی میں ان کی اجازت سے ذاتی نوعیت کی تعمیر تھی تو ایسی صورت میں مکان کی کل قیمت میں سے تعمیر کی قیمت کے حقدار وہ تین بھائی ہونگے اور زمین تمام ورثہ میں شرعی حصص کے مطابق تقسیم ہوگی۔(ماخوذازاحسن الفتاوی:ج۶،ص۳۹۳ تا ۳۹۴)</p>",4874,jameya-tur-rasheed,میراث کے مسائل,میراث کے متفرق مسائل
2021-08-17,https://almuftionline.com/2021/08/17/4873/,طلاق کے بعد نکاح کا حکم,<p>ایک لڑکے نے چوری نکاح کیا اور نکاح نامہ اپنے گھر والوں کو دکھایا بھی ،لیکن منت سماجت سے طلاق دی اور نکاح کرنے کی قرآن پاک کی قسمیں بھی کھاتا رہا کہ ہمارا نکاح ہے، لیکن طلاق دینے کے بعد کہتا ہے کہ ہمارا نکاح ہی نہیں تھا، باقاعدہ کال ریکارڈنگ بھی  موجود ہے، ان دونوں کی ایک دوسرے کو ، کہہ رہے تھے کہ ڈاکو منٹس آپ کے پاس وغیرہ اور لڑکی ابھی مانتی ہے کہ ہمارا نکاح تھا، طلاق کے ۶ ماہ بعد بغیر حلالہ کے چوری نکاح کرلیا اب کیا ان کا نکاح جائز ہےیا نہیں؟ ساری ریکارڈنگ وغیرہ جس میں نکاح کا اقرار کرتے ہیں وہ موجود ہے، اور جن جن کے سامنے قسمیں کھاتے رہے اور وہ بھی موجود ہیں ،لیکن پہلے کا نکاح نامہ  موجود نہیں۔ اب آپ رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر واقعۃ ان کے درمیان شرعی نکاح ہوا تھا یعنی گواہوں کے سامنے مجلس نکاح میں دونوں نے یا ان کے وکیلوں نے ایجاب وقبول کیا ہو تو اس کے بعد دی گئی طلاق شرعا معتبر ہوگی، البتہ اگر نکاح کے بعد تین طلاقیں دی ہوں تو ایسی صورت میں کسی دوسرے شوہر کے نکاح میں جانے اور اس سے ہمبستری کے بعداتفاقا طلاق اور عدت کے گذرے بغیر دوبارہ نکاح درست نہیں، اور ایسی صورت میں دوبارہ نکاح کی صورت میں اہل تعلق کو ان سے قطع تعلق کرنا لازم ہے،یہاں تک کہ وہ اپنے فعل شنیع سے باز آجائیں،اور اگر صرف ایک یا دو رجعی طلاق دی ہوں تو ایسی صورت میں عدت میں رجوع اور عدت کے بعد زوجین کی رضامندی سے تجدید نکاح ہوسکتا ہے۔</p><p>اور اگر دونوں کے درمیان شرعی نکاح نہ ہوا ہو ، یا صرف بغیر وکیلوں کے صرف آنلائن  نکاح ہوا تھا، یا صرف نکاح کا وعدہ ہوا تھا تو ایسی صورت میں دی گئی طلاقوں کا شرعا کوئی اعتبار نہیں، لہذا ان کے بعد دوبارہ نکاح بہر صورت درست ہوگا۔ واللہ سبحانہ وتعالی اعلم</p>",4873,jameya-tur-rasheed,طلاق کے احکام,تین طلاق اور اس کے احکام
2021-08-17,https://almuftionline.com/2021/08/17/4872/,مسجد کی جماعت نکل جانے کا حکم﴿ مسجد کی جماعت نکل جانے کی صورت میں جماعت ثانیہ  اٰفضل ہے یاانفرادی نماز؟﴾,<p>ہمارا لاہور میں ایک عصری تعلیمی ادارہ  ہے، نماز کے اوقات میں کچھ کلاسز اپنے اساتذہ کے ساتھ باجماعت نماز ادارے کے قریب واقع مسجد میں باجماعت نماز ادا کرتے ہیں، جو طلبہ رہ جاتے ہیں وہ بعد میں مسجد سے ملحقہ جگہ میں  جہاں پر اوپر خطیب صاحب کی رہائش ہے، اور نیچے مدرسہ ہے وہاں جماعت سے نماز پڑھ لیتے ہیں، معلوم یہ کرنا ہے کہ</p><p>۱۔ کیا ایسی جگہ جو مسجد سے ملحقہ ہو ،لیکن مسجد کی حدود سے باہر ہو کیا وہاں پر دوسری جماعت کروانا جائز ہے؟</p><p>۲۔ان طلبہ کے لیےکیا بہتر ہےکہ یہ مدرسہ والی جگہ پر جماعت سے نماز پڑھیں یا مسجد میں علیحدہ انفرادی نماز ادا کریں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>۱۔جائز ہے۔</p><p>۲۔اگر قریب میں دوسری مسجد میں جماعت مل سکے تواس میں نماز ادا کرنا بہتر ہے،ورنہ مسجد کی حدود سے باہر کسی جگہ باجماعت نمازپڑھنا مسجد میں اکیلے نماز پڑھنےسے زیادہ بہتروافضل ہے، البتہ اگر مسجد میں داخل ہونے کے بعد جماعت ہونے کا علم ہوجائے تو ایسی صورت میں مسجد میں اکیلے پڑھنا بہتر ہے۔</p><p>واضح رہے کہ مسجد کی جماعت کے ساتھ نماز پڑھنا سنت مؤکدہ ہے، جس کا بلا عذر چھوڑنا یا مستقل چھوڑنے کا معمول بناناجائزنہیں،لہذابلاعذرخارج ازمسجداقامت جماعت مکروہ تحریمی وبدعت ہے۔</p><p>(احسن الفتاوی:ج۳،ص۲۷۱ تا ۲۷۳)</p>",4872,jameya-tur-rasheed,نماز کا بیان,امامت اور جماعت کے احکام
