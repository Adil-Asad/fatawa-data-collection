issued_at,link,title,question,answer,fatwa_number,dar_ul_ifta,category_lvl_1,category_lvl_2
2018-03-07,https://almuftionline.com/2018/03/07/5033/,لڑکیوں کو خانہ داری سے متعلق تعلیم دینے کی شرعی حیثیت,<p>آج کل عصری تعلیمی اداروں میں طالبات کو بھی وہی مضامین پڑھائے جاتے ہیں جو طلبہ کے لئے ہوتے ہیں، ان کو ایسے مضامین کی تعلیم نہیں دی جاتی  جو ان کی ضرورتوں سے متعلق ہو، جیسے: سلائی، کڑھائی، پکوان، امور خانہ داری میں مہارت اور اولاد کی تربیت وغیرہ، جو ادارے مسلمان انتظامیہ کے تحت چلتے ہیں، وہ لڑکیوں کے لئے ان امور کی تعلیم کا انتظام کرسکتے ہیں، تو کیاان کو اس طرح کا انتظام کرنا چاہئے؟  اور چاہئے تو کیا  اسے واجب یا مستحب کا درجہ دیاجاسکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اللہ تعالیٰ کی طرف سے عورت کو امورِخانہ داری بجا لانے کی ذمہ داری سپرد کی گئی ہے، اسی لیے حکومت، قضاء، امامت اور معاشرے کا نظم ونسق چلانے سے متعلق دیگر سب امور مرد کے سپرد کیے گئے ہیں، لہذا اصولی طور پر طالبات کو دین کی بنیادی اور ضروری تعلیم دینے کے بعد سوال میں ذکرکردہ امور مثلا:سلائی، کڑھائی، پکوان، امور خانہ داری میں مہارت اور  اولاد کی تربیت وغیرہ سے متعلق تعلیم دینی چاہیے، اس لیے مسلمان  اداروں کی انتظامیہ کو ان امور کی تعلیم کا انتظام کرنا چاہیے۔</p><p>جہاں تک اس کو واجب یا مستحب قرار دینے کا تعلق ہے تو اس کو مستحب لغیرہ  کہا جا سکتا ہے، کیونکہ ان امور کو سیکھنے سے عورت ازدواجی زندگی اچھی طرح گزار سکتی ہے اور شرعی نقطۂ نظر سے عورت کو ایسی تعلیم دینا اچھی بات ہے جو اس کے لیے  ازدواجی زندگی کو اچھے طریقے سے نبھانے  میں  معاون  ثابت  ہو، کیونکہ ازدواجی زندگی کا قیام شریعت کی نظر میں مطلوب اور اس کو توڑنا مذموم ہے۔</p><p>یہ بھی یاد رہے کہ ضرورت کی حد تک  دنیوی تعلیم   بھی عورت کو سیکھنی چاہیے،  کیونکہ آٓج کل بعض شعبوں میں خواتین کا ہونا بھی ضروری ہے، جیسے اگر کوئی طالبہ میڈیکل کی تعلیم حاصل کر لے تو علاج معالجہ اور آپریشن وغیرہ کے لیے خواتین کو  مرد ڈاکٹرز کے پاس نہیں جانا پڑے گا، جس سے عورت اجنبی مرد کے سامنے بے پردہ ہونے سے محفوظ رہے گی۔ اس لیے عورت کے لیے ایسی تعلیم کرنا بھی  نہ صرف جائز، بلکہ حالات کے تقاضا کے پیشِ نظر  ضروری ہے۔</p>",5033,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5032/,حصولِ تعلیم کے لیے ڈیجیٹل، تصویرِ منقش اور مجسم کا حکم,<p>نصاب تعلیم میں ابتدائی درجات کے بچوں کے لئے ایسی کتابیں -جن میں جانوروں کی تصاویر اور اعضاء انسانی کی تصاویر ہوتی ہیں-نصاب میں شامل کرنا درست ہے اور آج کل ایسے نصاب کا ملنا بہت دشوار ہے جس میں کسی جاندار کی تصویر نہ ہو اور بعض مقامات پر تصویر کی ضرورت بھی ہوتی ہے کہ تصویر سے بچوں کو وہ سبق بہت جلد سمجھ میں آجاتا ہے، کیا تعلیمی مقاصد کے لئے کسی چیز پر نقش کئے بغیر ڈیجیٹل تصویر کے ذریعہ کام لیاجاسکتا ہے؟ اسی طرح آج کل ابتدائی درجات کے بچوں کے لئے پلاسٹک یا لکڑی کے مجسمے-جو جانوروں کے بھی ہوتے ہیں-کلاسوں میں رکھے جاتے ہیں؛تاکہ بچے جانوروں کے نام پڑھتے ہوئے ان کے مجسمے بھی دیکھ لیں،اس کو جدید طریقہ تعلیم میں بڑی اہمیت دی جاتی ہے، کیا یہ مجسمے کلاسوں میں مہیا کرنا جائز ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>احادیثِ مبارکہ میں تصویر کی شدید مذمّت بیان کی گئی ہے، ایک حدیث میں وارد ہے کہ:</p><h1><strong>سنن الترمذي (4/ 701):</strong></h1><h1>عن أبي هريرة، قال: قال رسول الله صلى الله عليه وسلم: "" تخرج عنق من النار يوم القيامة لها عينان تبصران وأذنان تسمعان ولسان ينطق، يقول: إني وكلت بثلاثة، بكل جبار عنيد، وبكل من دعا مع الله إلها آخر، وبالمصورين۔</h1><p><strong>ترجمہ:</strong> حضرت ابو ہریرہ رضی اللہ عنہ سے مروی ہے کہ رسول اللہ ﷺ نے ارشاد فرمایا: قیامت کے دن جہنم سے ایک گردن نکلے گی،  جس کی دو آنکھیں ہوں گی، جن سے وہ دیکھے گی، دو کان ہوں گے، جن سے وہ سنیں گی، اور وہ کہے گی کہ مجھے تین قسم کے لوگوں پر مسلط کیا گیا ہے:۱۔ہر متکبراور ضدی پر، اللہ تعالیٰ کے ساتھ شریک ٹھہرانے والے پر اور تصویر بنانے والے پر۔</p><p>لہذا صورتِ مسئولہ میں حصولِ تعلیم کے لیے ایسی تصاویر یا مجسموں (جن میں نقوش بالکل واضح ہوں) کا  استعمال جائز نہیں، کیونکہ ان تصاویر کی حرمت پر جمہور فقہائے کرام رحمہم اللہ کا اتفاق ہے، اس لیے پلاسٹک، لکڑی یا کپڑے وغیرہ کے مجسمے بنانا یا کتاب پر جاندار کی تصاویر بنا کر ان کے ذریعہ بچوں کو تعلیم دینا  جائز نہیں، اس سے بچنا ضروری ہے۔ البتہ اگر چہرے کے نقوش واضح نہ ہوں تو استعمال کی گنجائش ہے۔</p><p>نیز ضرورت کے پیشِ نظر ڈیجیٹل تصویر کو استعمال میں لایا جا سکتا ہے، کیونکہ اس تصویر کی حرمت میں عصرِ حاضر کے علمائے کرام رحمہم اللہ کا اختلاف ہے، بعض حضرات اس کو تصویرِ محرم میں شامل کرکے ناجائز کہتے ہیں، جبکہ دیگر بعض اس کو تصویر کی تعریف میں شامل نہیں کرتے۔ لہذا  بوقتِ  ضرورت  ان علمائے کرام کے  قول پر عمل کرتے ہوئے ڈیجیٹل تصویر سے فائدہ اٹھانے کی گنجائش ہے۔</p>",5032,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5031/,مخلوط تقریروں، مکالموں اور ڈراموں کا حکم,<p>ثقافتی پروگرام کے عنوان سے تقریریں، ڈرامے اور مکالمے کرانے کا سلسلہ  اسکولوں میں عام ہے، اس میں طالبات کو بھی تقریروں اور ڈراموں میں شریک کیاجاتا ہے، اس کے متعلق کیا شرعی حکم ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>وقتاً فوقتاً ثقافتی اور معلوماتی پروگرام کروانا بھی جائز ہے، بشرطیکہ طلبہ و طالبات دونوں کے لیے علیحدہ علیحدہ پروگراموں کا انعقاد کیا جائے، جس سے بے پردگی اور اختلاط لازم نہ آئے۔ مخلوط پروگرام کروانا جائز نہیں۔</p>",5031,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5029/,طلباء اور طالبات کی مخلوط کھیلوں کا حکم,<p>عصری اسکولوں میں تفریحی ، طبی سرگرمیوں کے نام پر وقتا فوقتا بچوں کی دوڑ، سائیکل ریس، دوسرے شہروں کی سیر اورمختلف کھیلوں کے مقابلے کرائے جاتے ہیں جس میں طلبہ و طالبات کا اختلاط بھی ہوتا ہے، اس کے لئے شرعی حکم کیا ہوگا؟ کیا مسلمان انتظامیہ کو اختلاط سے بچاتے ہوئے دونوں صنفوں کے لئے ان کاموں کو کرانا چاہئے؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بچوں اور بچیوں کے لیے ضرورت کے بقدر پردے کا اہتمام کرتے ہوئے مناسب کھیلوں اورتفریحی پروگراموں کا انتظام کرنا جائز ہے، لیکن طلبہ و طالبات کے درمیان کھیلوں کے مخلوط پروگرام کروانا جائز نہیں۔ لڑکیوں کے کھیل ان کی مناسبت سے ہونے چاہیئں، ہر کھیل میں ان کو شامل کرنا ان کی فطری ساخت کے بھی خلاف ہے۔</p>",5029,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5028/,اسکولوں میں جنسی تعلیم دینے کا حکم,<p>عالمی سطح پر یہ رجحان پروان چڑھ رہا ہے کہ بچوں کو جنسیات کی تعلیم بھی دینی چاہئے،ہمارے ملک کے نصاب میں اس مضمون کو بھی شامل کردیا گیا ہے، اور ہوسکتا ہے کہ پرائیویٹ تعلیمی اداروں میں بھی اس کو لازم کردیاجائے، اس کی ایک وجہ یہ بیان کی جاتی ہے کہ بڑھتی ہوئی اخلاقی بے راہ روی کی وجہ سے زنا اور خلاف فطرت فعل وغیرہ کے واقعات بڑھتے چلے جارہے ہیں، اور اس کی وجہ سے مختلف بیماریاں پیدا ہورہی ہیں، اس لئے طلبہ وطالبات کو جنس کی حقیقت سمجھائی جائے اور اس کی آڑ میں محفوظ سیکس کی تعلیم دی جائے تاکہ وہ بدکاری سے پیدا ہونے والی بیماریوں سے محفوظ رہیں، یہ افسوس کی بات ہے کہ اخلاقیات کی تعلیم دینے اور برائی سے بچانے کے بجائے برائی کے محفوظ راستے تلاش کئے جارہے ہیں، لیکن سوال یہ ہے کہ اگر حکومت اس کو لازم کردے تو اسکولوں میں اس کی تعلیم دینے یا اپنے بچوں کو داخل کرنے کے کیا احکام ہوں گے؟کیا یہ بات مناسب ہوگی کہ حکومت سے کہاجائے کہ ہم بچوں کو اسلامی اقدار کی روشنی میں جنسیات کی تعلیم دیتے ہیں،اور مسلمان تعلیمی ادارے ایسی کتاب مرتب کریں جس میں بلوغ اور قریب البلوغ لڑکوں اور لڑکیوں سے متعلق شرعی احکام ، اخلاقی ہدایات، عفت و پاکیزگی کی اہمیت اور بے عفتی پر اخروی نقصان کے ساتھ ساتھ دنیوی مضرتوں کو واضح کیاجائے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بچوں کو جنسی تعلیم دینے کا  اقدام انتہائی غیر مناسب اور اسلامی تعلیمات کے خلاف ہے، بچوں اور بچیوں کو جنسی تعلیم دینے سے فحاشی اور عریانی کا بازار مزید گرم ہو گا، یہ بات بالکل خلافِ عقل  ہے کہ جنسی تعلیم دینے سے  زنا اور بدکاری کا دروازہ بند ہو جائے گا۔ لہذا حکومت کو ایسی کتابیں نصاب میں شامل نہیں کرنی چاہیئیں ، بلکہ بالغ اور قریب البلوغ بچوں اور بچیوں کے لیے بالغ ہونے کے بعد لازم ہونے والے شرعی احکامات سے متعلق کتب داخلِ نصاب کرنی چاہیئیں،  مثلاً: نماز اور روزہ وغیرہ کا فرض ہونا، لڑکی کے لیے اجنبی لوگوں سے پردے کا ضروری ہونا، پاکی اور ناپاکی سے متعلق مسائل وغیرہ۔اس کے علاوہ ایسی کتب بھی شامل کی جا سکتی ہیں جن میں زنا  اور فحاشی کے دنیوی اور اخروی نقصانات بیان کیے گئے ہوں۔</p><p>جہاں تک ایسے اسکولوں میں اپنے بچوں کو داخل کروانے کا تعلق ہے تو اگر واقعتاً ایسی کتب داخلِ نصاب ہوں</p><p>جن سے  بچوں کے جنسی بے راہ روی کا شکار ہونے کا خطرہ ہو تو ایسی صورت میں بچوں کو ایسے اسکولوں میں داخل کروانا نہیں ۔</p>",5028,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5027/,اسکول میں شرکیہ ترانوں کا پڑھنا,<p>بعض سرکاری اور پرائیویٹ اسکولوں میں مشرکانہ ترانے، وندے ماترم یا گیتا کے اشلوک شروع میں پڑھوائے جاتے ہیں، سوریہ نمسکار (صبح کے وقت جھک کر سورج کو سلام کرنے کا ایک عمل) کرایاجاتا ہے، یوگا کرایاجاتا ہے ،جس کاایک جز سوریہ نمسکاربھی ہے، کہیں طلبہ پر اس کو لازم کردیاگیا ہے، کہیں اس کی ترغیب دی جاتی ہے اور اس کے لئے ماحول سازی کی جاتی ہے، بعض ریاستوں میں خود ریاستی حکومت نے اسکولوں پر اس کا آرڈر جاری کردیا ہے، مشنری اسکولوں میں حضرت عیسی علیہ السلام کی فرضی تصویر یا مجسمہ کے سامنے دعا کرائی جاتی ہے، اور اگر چہ اس کو لازم نہیں کیاجاتا ہے؛ لیکن ترغیب دی جاتی ہے، یہاں تک کہ بعض مسلمان انتطامیہ اسکول میں زیادہ داخلے کی لالچ یا حکومت کو خوش کرنے کے لئے اس طرح کا عمل کراتے ہیں تو سوال یہ ہے کہ :</p><p><strong>الف:</strong>      اگر سرکاری اداروں میں جبری طور پریہ عمل ہو تو مسلمانوں کے لئے کیاحکم ہے؟</p><p><strong>ب:</strong>       اگر سرکاری اداروں میں اختیاری طور پر اس کی ترغیب دی جائے تو ایسے اسکولوں میں بچوں کو داخل کرنے کا کیا حکم ہے؟</p><p><strong>ج:</strong>        اگر غیر مسلم انتظامیہ کے تحت چلنے والے پرائیوٹ اداروں میں اس کو لازم قرار دیا جائے اور اس کے سوا کوئی اورادارہ نہ ہوتو مسلمانوں کو کیا کرنا چاہئے؟</p><p><strong>د:</strong>          اگر غیر مسلم پرائیویٹ ادارہ ہو اور اس میں بطور ترغیب کے ان کاموں کے کرنے کا حکم دیاجائے تو کیا حکم ہوگا؟</p><p><strong>ف:</strong>        ان تمام صورتوں میں اگر ایسے ادارے موجود ہوں جو ان برائیوں سے پاک ہوں اور وہاں داخلہ ہوسکتا ہے تو اِن مشرکانہ افعال کو لازم کرنیو الے یا ترغیب دینے والے ادارے میں مسلمان بچوں کو داخل کرنا جائز ہوگا؟</p><p><strong>ک:</strong>       کیا مسلمان انتظامیہ کے لئے اس بات کی گنجائش ہوگی کہ وہ اسکول کی ترقی کی مصلحت کے تحت اپنے یہاں ان چیزوں کو رواج دیں،یا مسلمان بچوں کو ان سے الگ رکھیں اور صرف غیر مسلم بچوں کے لئے اس کا انتظام کریں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مسلمان انتظامیہ کے لیے کوئی بھی ایسا ترانہ اسکول یا کسی ادارے میں رائج کرنا جائز نہیں جس میں شرکیہ الفاظ ہوں یا وہ غیر شرعی تعلیمات کی عکاسی کرتا ہو۔ایسے ترانوں سے اجتناب ضروری ہے، ورنہ اسکول کی انتظامیہ اور ترانے والے بالغ   طالب علم سب گنا ہگار ہوں گے۔ لہذا:</p><p><strong>الف: </strong>اگر اسکول کی انتظامیہ کی طرف سے مشرکانہ اور خلافِ شرع ترانے پڑھنا لازم ہوں تو ایسی صورت میں بچوں کو ایسے اسکول میں بھیجنا جائز نہیں۔</p><p><strong>ب: </strong>اگر ایسا ترانہ پڑھنے اور نہ پڑھنے میں طالبِ علم کو اختیار ہو تو بھی دیگر اسکولز موجود ہونے کی صورت میں بچوں کو ایسے اسکول میں نہیں بھیجنا چاہیے، کیونکہ بچے ماحول سے اثر لیتے ہیں، دوسرے بچوں کو دیکھ کر وہ بھی ایسے شرکیہ ترانے پڑھنا شروع کر دیں گے۔ تاہم اگر کوئی اچھا اسکول موجود نہ ہو تو پھر ایسے اسکول میں بچوں کو حصولِ تعلیم کے لیے بھیجا جا سکتا ہے، بشرطیکہ بچوں کی خوب کو سمجھا یاجائے کہ یہ غیر شرعی ترانہ ہے، اس کو بالکل نہیں پڑھنا۔</p><p><strong>ج: </strong>ایسی صورت میں مسلمانوں کو اپنے ادارے کھولنے چاہیئیں۔</p><p><strong>د:</strong> اس کا جواب نمبر(ب) کے تحت گزر چکا۔</p><p><strong>ف:</strong> اگر ایسے ادارے موجود ہوں جو ان برائیوں سے پاک ہوں تو اس صورت میں ایسے اداروں میں   بچوں کو داخل کروانا جائز نہیں جن میں اس طرح کے شرکیہ ترانوں کا پڑھنا لازم ہو۔</p><p><strong>ک: </strong>ادارے کی ترقی یا زیادہ تعداد میں داخلے کے حصول کے لیے مسلمان انتظامیہ کے لیے شرکیہ ترانوں کا لازم کرنا جائز نہیں، زیرِ تعلیم طلباء خواہ مسلمان ہو یا غیر مسلم، دونوں صورتوں کا ایک ہی حکم ہے۔</p>",5027,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5026/,عصری تعلیمی اداروں میں تعلیم پانے والے غریب بچوں پر زکوة خرچ کرنا,<p>عصری تعلیمی اداروں میں تعلیم پانے والے بہت سے بچے غریب ہوتے ہیں، جو اپنی تعلیم کے اخراجات کے متحمل نہیں ہوتے تو کیا ایسے بچوں پر زکوۃ کی رقم خرچ کی جاسکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر طالبِ علم نابالغ ہو تو ہر ایسے بچے کو زکوۃ دی جا سکتی ہے جو ہاشمی(سیّد) نہ ہو اور اس کی یا اس کے باپ کی ملکیت میں ساڑھے باون تولے  چاندی کی مالیت کے بقدرسونا،چاندی، نقدی ، سامانِ تجارت  اور ضرورت سے زائد سامان (جو سال  بھر استعمال  میں نہ  آئے) نہ ہو ، اسی طرح اس کی ملکیت میں  ان میں سے  کوئی سی دو ایسی اشیاء نہ ہو ں  جن کی مجموعی مالیت  ساڑھے باون تولے چاندی کی مالیت کے برابر  یا اس سے زیادہ ہو ۔</p><p>اور اگر طالب علم بالغ ہو تو اس کو زکوۃ دینے کے لیے صرف اس کی اپنی  ملکیت کا اعتبار ہوگا،خواہ اس کا باپ امیر ہو یا غریب۔ لہذا اس کی ملکیت میں  مذکورہ بالا چیزوں میں سے ایسی کوئی ایک یا دو چیزیں نہیں ہونی چاہییں جن کی مجموعی مالیت  ساڑھے باون تولے چاندی کی مالیت کے برابر   یا اس سے زیادہ ہو، نیز وہ ہاشمی بھی نہ ہو ۔</p><p>یہ بات یاد رہے کہ مستحقِ زکوۃ بچوں کو زکوۃ کی رقم  یا اس سے خریدے گئے سامان کا باقاعدہ مالک اور قابض بنانا ضروری ہے، کسی طالبِ علم کی فیس ادا کرنے یا علاج معالجہ میں زکوۃ کی رقم صرف کرنے سے زکوۃ ادا نہیں ہو گی۔اس کے لیے بہتر یہ ہے کہ مستحقِ زکوۃ طلباء سے زکوۃ کی وصولی کے لیے  وکالت فارم  پُر کروا لیا جائے، اس کے بعد آپ کے لیے زکوۃ کی رقم دیگر بچوں مثلا: سید گھرانے سے تعلق رکھنے والوں کو بھی دی جاسکتی ہے اور پھر اسکول کے دیگر مصارف پر خرچ کرنے کی بھی گنجائش ہو گی۔</p>",5026,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5025/,طالبِ علم کے غیر حاضر رہنے کے باوجود ماہانہ فیس پوری وصول کرنا,<p>ایک قابل توجہ مسئلہ یہ ہے کہ ماہانہ فیس لے کر بعض دفعہ طالب علم کسی وجہ سے غیر</p><p>حاضر ہوجاتا ہے ،مگر اس کا ٹیچر کلاس میں آتا رہا ہے تو کیا غیر حاضر طالب علم سے ماہانہ تعلیم وغیرہ کی فیس یا ٹرانسپورٹ فیس لینا درست ہوگا ؛حالانکہ دونوں نے اس سے استفادہ نہیں کیا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اسکول انتظامیہ کا طلباء/ والدین کے ساتھ معاملہ اجارہ کا ہوتا ہے،  جب ایک  بچہ اسکول میں داخلہ لے لیتا ہے تو سال بھر کے لیے اجارہ کا معاملہ منعقد ہو جاتا ہے، اب اگر طالبِ علم کسی وجہ سے اسکول سے استفادہ  نہ کر سکے تو وہ مکمل فیس دینے کا پابند ہو گا، کیونکہ فقہائے کرام رحمہم اللہ نے لکھا ہے کہ اگر کوئی شخص گھر کرایہ پر لے،  پھر وہ اس کو استعمال نہ کرے تو بھی مالک یعنی موجر اس سے پوری اجرت لینے کا حق دار ہے، کیونکہ اس نے اپنا گھر اس کے سپرد کر دیا تھا، کیونکہ عقدِ اجارہ منعقد ہونے کے بعد  اس گھر سے نفع اٹھانے کا حق مستاجر کا تھا، گھر خالی رکھنے سے وہ کرایہ میں کمی کا مستحق نہیں ہو گا۔</p><p>اس طرح طالب علم کے ساتھ اجارہ کا معاملہ طے ہوجانے کے بعد جب اسکول کی انتظامیہ نے طالب علم کو اسکول سے استفادہ کا مکمل اختیار دیا تھا اور اس کی تعلیمی ضروریات پوری کی تھیں، طالب علم کے غیر حاضر یا رخصت پر  رہنے کی ذمہ داری اسکول انتظامیہ پر عائد نہیں ہوتی۔لہذا اسکول انتظامیہ کا ایسے طلباء سے مکمل فیس وصول کرنا جائز ہے۔</p><p>البتہ اگر اسکول کسی وجہ سے معمول سے ہٹ کر مہینے کے چند ایام میں بند رہے تو اس صورت میں انتظامیہ کو پورے مہینے کی فیس وصول کرنے کا اختیار نہیں، کیونکہ اب انتظامیہ کی طرف سے اسکول سے فائدہ اٹھانے میں رکاوٹ آئی  ہے، لہذا اتنے دنوں کے حساب سے فیس کم کرنا ضروری ہے۔</p>",5025,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5024/,اسکولوں میں  بہت زیادہ فیس لینے کا حکم,"<p>اسکولوں میں طلباء سے داخلہ فیس، ماہانہ فیس، ٹرم فیس، ٹرانسپورٹ فیس، مطبخ فیس، امتحان فیس وغیرہ کے نام سے مختلف فیسیں لی جاتی ہیں اور داخلہ فیس کی مقدار بعض اوقات بہت زیادہ ہوتی ہے، یہ رقم تعمیر، اسٹیشنری، تزئین کاری اور جدید وسائل مثلاً کمپیوٹر لیب وغیرہ خریدنے میں بھی صرف ہوا کرتی ہے، داخلہ فیس دینے والا فیس دے کر محدود عرصہ تک اس سے مستفید ہوتا ہے ، پھر وہ اسکول سے چلا جاتا ہے، فیس کی بڑھتی ہوئی اس مقدار نے غریب ہی نہیں متوسط طبقہ کے لوگوں کے لئے بھی اپنے بچوں کو زیور تعلیم سے آراستہ کرنا مشکل سے مشکل تر کردیا ہے۔</p><p><span dir=""RTL"">اب پوچھنا یہ ہے کہ کیا تعلیم کوخدمت کے بجائے کم وقت میں زیادہ سے زیادہ نفع دینے والی تجارت بنا لینا جائز ہے؟ نیز ان میں بعض اسکول تو شخصی ہوتے ہیں اور بعض تعلیمی اور رفاہی اداروں کے تحت چلتے ہیں؛ لیکن ا ن سے حاصل ہونے والے پیسوں سے غریب بچوں کو تعلیمی سہولت فراہم کرنے کے بجائے بلڈنگوں کووسعت دینے اور خوب صورت بنانے میں خرچ کردیاجاتا ہے، اسلام اس کو کس نظر سے دیکھتا ہے؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اصولی طور پرحکومت کی ذمہ داری ہے کہ وہ حصولِ تعلیم کے مواقع کو آسان بنائے،  سرکاری اسکولوں اور کالجوں میں تعلیمی ماحول کو بہتر سے بہتر بنائے اور تعلیم کے لیے کم سے کم فیس مقرر  کرے، تاکہ معاشی حوالے سے متوسط اور غریب طلباء بھی بسہولت تعلیم حاصل کر سکیں۔ تاہم اگر حکومت ایسا انتظام نہیں کرتی تو یہ بات  اپنی جگہ درست ہے کہ تعلیم کو ذریعہ معاش بنانا اسلام کے مزاج کے خلاف ہے، یہی وجہ ہے کہ آج کل غریب گھرانوں سے تعلق رکھنے والے طلباء بہت بڑی مقدار میں فیس برداشت نہ کرنے کی وجہ سے بالکل تعلیم سے محروم یا کم از کم اچھی تعلیم حاصل کرنے سے قاصر رہتے ہیں۔</p><p> ایسی صورتِ حال میں  اگر کوئی شخص اپنا پرائیویٹ تعلیمی ادارہ بناتا ہے تو اس کو چاہیے مناسب نفع کے ساتھ فیس وصول کرے، لیکن اگر وہ اچھا انتظام اور بہتر تعلیمی ماحول مہیا کرنے کے باعث کچھ زیادہ فیس لیتا ہے تو وہ رقم اس کے لیےحرام نہیں، کیونکہ امیر گھرانوں سے تعلق رکھنے والے لوگ از خود اپنی مرضی سے اپنے بچوں کو ایسے اداروں میں داخل کرواتے ہیں۔</p>",5024,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2018-03-07,https://almuftionline.com/2018/03/07/5023/,اسکول وکالجز کی یونیفارم کا حکم,<p>ان اسکولوں میں داخل ہونے والے بچوں کے لئے مخصوص لباس-یونیفارم-لازم ہے، اس میں بعض ادارے ٹائی کو لازم کرتے ہیں، لڑکیوں کو اسکرٹ پہننی ہوتی ہے اور لڑکوں کو نیکر پہننا ضروری قرار دیتے ہیں، اگر کوئی طالب علم شریعت کے دائرہ میں رہتے ہوئے ساتر لباس پہنے، یا کوئی طالبہ برقعہ پہننا چاہے تو اس کو خلافِ ڈسپلن کہہ کر باہر کردیاجاتا ہے، اب تو بعض اسکولوں میں اسکارف پہننے کو بھی منع کیاجاتا ہے،یہ مسلمانوں کے زیر انتظام اسکولوں میں ہوتا ہے، اور غیر مسلم انتظامیہ کے تحت چلنے والے اسکولوں میں بھی،</p><p> سوال یہ ہے کہ یونیفارم مقرر کرنے کے کیا اصول و ضوابط ہوں گے، جو شریعت کے مطابق بھی ہوں اور ایسے دیدہ زیب بھی ہوں کہ دوسرے اسکولوں میں پڑھنے والے بچوں کے یونیفارم دیکھ کر اسلامی اسکولوں میں تعلیم حاصل کرنے والے طلبہ احساس کمتری میں مبتلا نہ ہوں، نیز اگر اسکول کا انتظام مسلمانوں کے ہاتھ میں نہ ہو اور اسلامی اسکول موجود نہ ہوں تو مسلمان طلبہ و طالبات اور ان کے اولیاء کے لئے کیا حکم ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مرد اور عورت دونوں کے لیے شریعت کے لباس سے متعلق جدا جدا احکام ہیں، جن کی تفصیل درج ذیل ہے:</p><p>مرد کے لیے  ہر ایسا لباس پہننا جائز ہے جس سے اعضائے مستورہ ظاہر نہ ہوں۔ لہذا بہتر یہ ہے کہ لڑکوں کے لیے شلوار اورقمیص یا شلوار اور کُرتا بطورِ یونیفارم لازم کرنا چاہیے، تاہم اگر ایسا کرنا مشکل ہو تو پینٹ شرٹ اور ٹائی پہننے کو بھی یونیفارم کے طور پر نافذ کرنے  کی گنجائش ہے، کیونکہ اب یہ غیر مسلم قوم کا شعار نہیں رہا، البتہ اس میں یہ شرط ہے کہ پینٹ اتنی چست نہ ہو کہ جس سے اعضائے مستورہ کی بناوٹ ظاہر ہوتی ہے۔</p><p>عورت کو عام حالات میں چونکہ اجنبی شخص سے پردہ کرنے کا حکم ہے، اس لیے بازار وغیرہ جاتے وقت عورت کو اپنا تمام جسم چھپانے کا حکم دیا گیا ہے، لہذا لڑکیوں کی یونیفارم میں شلوار اورقمیص کے ساتھ نقاب کا ہونا بھی ضروری ہے۔نیز لڑکیوں کے لیے پینٹ  شرٹ اور اسکرٹ کو بطورِ یونیفارم نافذ کرنا درست نہیں، کیونکہ عورت کے لیے یہ  خلافِ شریعت لباس ہے۔ یہ حکم بالغ بچیوں کے لیے ہے، چھوٹی بچیوں (جو شہوت کی حد تک نہ پہنچی ہوں) کے لیے صرف  چہرہ کھلا رکھنا جائز ہے۔</p><p>اگر علاقے میں مسلمان انتظامیہ کے تحت چلنے والا کوئی  اسکول موجود نہ ہو اور دیگر اسکولوں میں غیر شرعی لباس پہننا لازم ہو تو بچوں کو ایسے اسکولوں میں بھیجنے کی گنجائش نہیں،کیونکہ مسلمان بچوں کو غیر شرعی لباس پہنانے کی اجازت نہیں۔</p>",5023,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
