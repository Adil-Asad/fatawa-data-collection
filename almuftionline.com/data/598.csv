issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-20,https://almuftionline.com/2021/12/20/8415/,پروویڈنٹ فنڈ کا شرعی حکم,<p>میرے والد صاحب کچھ دنوں میں سرکاری ملازمت سے ریٹائر ہونے والے ہیں، ریٹائرمنٹ کی صورت میں   حکومت کی طرف سے پروویڈنٹ فنڈ  کے نام پر   ایک رقم ادا کی جاتی ہے، اس رقم کو لینا کیسا ہے؟ پروویڈنٹ فنڈ کا شرعی حکم کیا ہے؟</p><p>وضاحت از مستفتی: سروس کے دوران  تنخواہ میں سے جو رقم پروویڈنٹ  فنڈ کے لیے کاٹی جاتی تھی وہ اختیاری نہیں تھی ، بلکہ وہ خود بخود ہی کٹ جاتی تھی  اور  جبری کٹوتی ہوتی تھی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>حکومت یا کوئی  کمپنی  اگر پروویڈنٹ فنڈ میں  ملازم کی تنخواہ سے  کچھ رقم جبری طور پر کا ٹ لیتی ہے،اور اس  میں ملازم کے اختیار کا کوئی دخل نہیں ہوتا تو اس صورت کا حکم یہ ہے کہ  جبری طور پر کاٹی جانے والی رقم اور  وہ رقم جو محکمہ  خود اپنی طرف سے دیتا ہے، یہ دونوں رقمیں تو بلاشبہ ملازم کےلیے حلال اور جائز ہیں ، اسی طرح  محکمہ اگر ان  دونوں رقموں سے  کوئی جائز اور حلال کاروبار کر  کے اس کا نفع ملازم کو دیتاہےتو یہ نفع بھی ملازم کے لیے حلال ہے، لیکن اگر محکمہ ان دونوں رقموں سے کوئی ناجائز اور حرام کاروبار کر کے یا ان رقموں کو سودی بینک میں رکھوا کر اس کا نفع ملازم کو دیتا ہے تو اس کی پھر دو صورتیں ہیں:</p><p>ایک صورت تو یہ ہے کہ محکمہ یہ حرام نفع  بینک وغیرہ سے خود وصول کرے اور اپنے مرکزی اکاونٹ میں جمع کرے ، جب کہ مرکزی اکاونٹ کا اکثر و بیشتر  سرمایہ حلال ہو  اور وہاں ملاز م کو  اصل پروویڈنٹ فنڈ کے ساتھ  یہ نفع بھی ملے تو  ملازم کے حق میں  یہ نفع حلال ہے  اور اس نفع کو وصول کرنا جائز ہے۔</p><p> دوسری صورت یہ ہے کہ محکمہ حرام نفع خود وصول  نہ کرے  بلکہ ملازم  جا کر بینک سے  یہ نفع وصول کرے  تو ایسی صورت میں  ملازم کے لیے یہ نفع حلال نہ ہو گا اور نہ ہی اس کو وصو  ل کرنا  جائز ہو گا، اور اگر لا علمی یا غلطی سے یہ نفع وصول کر بھی لیا جائے تو ملازم کے لیے  ثواب کی نیت کے بغیر اس نفع کو فقراء پر  صدقہ کرنا ضروری ہو گا ۔</p>",8415,jameya-tur-rasheed,سود اور جوے کے مسائل,سود اورجوا کے متفرق  احکام
2021-12-20,https://almuftionline.com/2021/12/20/7310/,ناجائز اولاد کا حکم,"<p>میں اپنے ماں باپ کی ناجائز اولاد ہوں۔ میرے ماں باپ نے بغیر نکاح کے مجھے اور میری بہن کو پیدا کیا۔ میرے والد میرے رشتے کے سگے خالو بھی ہیں، خالہ کا انتقال ہوگیا ہے، ان کے دو بچے ہیں: ایک بیٹا اور ایک بیٹی۔ بچپن میں ہم سب ساتھ رہتے تھے، لیکن جب ہمیں اس بات کا علم ہوا کہ ہم خالو سے پیدا ہوئے ہیں، اس کے بعد میں والدہ اور بہن الگ رہنے لگے۔ اور والد (خالو) خالہ اور اپنے بچوں کے ساتھ رہنے لگے۔ خالہ کا 2017 میں انتقال ہوگیا تو میرے والد (خالو) میرے ساتھ رہنے لگے اور والدہ بھی ساتھ رہتی ہیں۔</p><p>اس سلسلے میں مجھے مندرجہ ذیل باتوں میں رہنمائی چاہیے:</p><p>1۔ اسلام اور شریعت کے مطابق میرے لیے اپنے والدین پر کیا حقوق ہیں؟ کیا وہ دونوں میرے ساتھ ایک گھر میں رہ سکتے ہیں؟</p><p>2۔ میری بہن کیا میری حقیقی بہن ہے، کیا ان سے میرا بہن بھائی والا رشتہ ہے؟</p><p>3۔ میری والدہ میرے والد کے بغیر نہیں رہنا چاہتیں اور دونوں نکاح بھی نہیں کرتے۔ اب ایسی صورت میں کیا کرنا چاہیے؟</p><p>4۔ کیا میرا میرے والد سے رشتہ بنتا ہے یا نہیں؟ میں نے سنا ہے ولد الزنا سے باپ کا کوئی تعلق نہیں ہوتا، نہ باپ کے رشتہ داروں سے؟</p><p><span dir=""RTL"">5۔ مجھے کبھی خودکشی کا خیال آتا ہے۔ کیا کروں؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ کی والدہ کا آپ کے خالو کے ساتھ اس طرح رہناسخت گناہ اور حرام ہے۔ آپ کی والدہ یا تو اُن سے نکاح کریں یا پھر علیحدگی اختیار کریں، ورنہ دونوں سخت گناہگار ہوں گے۔ باقی رہا یہ مسئلہ کہ آپ کے شرعی والد کون ہیں تو اِس سے متعلق تفصیل یہ ہے کہ سوال میں آپ نے جو کہا کہ</p><p>""بچپن میں ہم سب ساتھ رہتے تھے، لیکن جب ہمیں اس بات کا علم ہوا کہ ہم خالو سے پیدا ہوئے ہیں، اس کے بعد میں، والدہ اور بہن الگ رہنے لگے""۔</p><p> اِس بیان سے معلوم ہوتا ہے کہ آپ کی والدہ شادی شدہ تھیں، اور آپ دونوں بہن بھائی کو پہلے آپ کی والدہ کے شوہر سے سمجھا جاتا تھا، لیکن بعد میں یہ بات پھیل گئی کہ آپ دونوں اپنے خالو سے پیدا ہوئے ہیں۔</p><p>چنانچہ مذکورہ صورت میں اگر آپ کی والدہ کی شادی آپ کی ولادت سے چھ مہینے پہلے ہوئی تھی تو آپ کا نسب آپ کی والدہ کے شوہر سے ہی ثابت ہوگا اور شریعت کی نظر میں وہ ہی آپ کے شرعی والد سمجھیں جائیں گے، لہذا اس صورت میں آپ کا اپنے خالو کو والد سمجھنا درست نہیں۔</p><p>اسی طرح اگر آپ کی بہن کی ولادت بھی آپ کی والدہ کے نکاح کے چھ ماہ بعد ہوئی تھی تو اس کا نسب بھی آپ کی والدہ کے شوہر سے ہی ثابت ہوگا اور وہ آپ کی سگی بہن کہلائے گی اور آپ پر اور آپ کی بہن پر آپ کے خالو کے لیے بطور والد کوئی حق ثابت نہیں ہوگا۔</p><p>البتہ اگر آپ دونوں کی یا آپ دونوں میں سے کسی ایک کی ولادت آپ کی والدہ کے نکاح سے چھ ماہ پہلے ہوئی ہو یا آپ کی والدہ سرے سے شادی شدہ ہی نہ ہوں تو آپ دونوں کے یا جس کی ولادت چھ ماہ پہلے ہوئی ہے، اُس کے وہ ہی احکام ہوں گے جو کسی ولدالزنا بچے کے ہوتے ہیں اور اِس صورت میں بھی آپ کا آپ کے خالو سے ولدیت کا کوئی تعلق نہیں ہوگا۔ البتہ والدہ کے ساتھ حسن سلوک آپ پر لازم ہوگا اور وہ ہی تمام حقوق ہوں گے جو ماں اور اولاد کے ہوتے ہیں، نیز یہ بہن آپ کی ماں شریک بہن کہلائے گی۔</p>",7310,jameya-tur-rasheed,نکاح کا بیان,نسب  کے ثبوت کا بیان
2021-12-20,https://almuftionline.com/2021/12/20/6770/,فوتگی والے دن کھانے کے انتظام میں اہل میت کی رقم شامل ہونا,<p>ہم نے علماء سے یہ بھی سنا ہے کہ فوتگی والے اپنے لئے تین دن تک اپنے مال سے طعام کا انتظام نہیں کریں گے،بلکہ رشتہ دار انتظام کریں گے،پوچھنا یہ ہے کہ اس کمیٹی میں تو فوتگی والے گھر کے پیسے بھی شامل ہوتے ہیں،کیا یہ کمیٹی شریعت کے لحاظ سے جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>فوتگی کے موقع پر اہل میت کے اقرباء اور پڑوسیوں کو ان کے لئے کھانے کے انتظام و انصرام کی ترغیب اس لئے نہیں دی گئی کہ اس دن میت کے گھر میں یا اہل میت کے لیے کھانا پکانا ممنوع ہے،بلکہ اس وجہ سےہے کہ غم و حزن اور تجہیز و تکفین کی مشغولیت کی وجہ سے ان کو کھانا پکانے کا موقع نہیں ملے گا، اس لئےجس رقم سے فوتگی کے موقع پر کھانے وغیرہ کا بندوبست کیا جاتا ہے اس میں اہل میت کی رقم شامل ہونے میں شرعا کوئی حرج نہیں۔</p>",6770,jameya-tur-rasheed,جنازے کےمسائل,تعزیت کے احکام
2021-12-20,https://almuftionline.com/2021/12/20/6769/,میت کمیٹی کا شرعی متبادل,<p>ہم اپنے خاندان کے تقریباً تیس گھرانے اکھٹے ہوکر فی شادی شدہ فرد سے سو روپے ماہانہ جمع کرتے ہیں،پھر ان گھرانوں میں جس کی فوتگی ہوجاتی ہے تو ان کے لیے جمع شدہ پیسوں سے تین دن تک دووقت کا کھانا پکایا جاتا ہے،واضح رہے کہ ان پیسوں میں فوتگی والے گھر کے پیسے پہلے سے جمع ہوتے ہیں،جس میں فوتگی والے گھر کے مہمان اور رشتہ دار شامل ہوتے ہیں اور پھر یہ بات بھی قابل توجہ ہوتی ہے کہ اس میں جس کی مالی حالت اچھی ہوتی ہے تو اس کے مہمان بھی زیادہ ہوتے ہیں،جس کی وجہ سے اس کا خرچہ ایک لاکھ تک ہوتا ہے اور جس کی مالی حالت کمزور ہوتی ہے یا درمیانہ حیثیت والا ہوتا ہے تو اس کا خرچہ پچاس ہزار یا کم ہوتا ہے۔</p><p>نیز ان میں بعض افراد ایسے بھی ہوتے ہیں کہ رشتہ داری یا عار سے بچنے کے لیے پیسے تو جمع کردیتے ہیں،لیکن اندر اندر سے خفا ہوتے ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعت کے لحاظ سے فوتگی کے موقع پر اہلِ میت کے رشتہ داروں اور پڑوسیوں کی یہ ذمہ داری بنتی ہے کہ وہ اہل میت کے لیے کھانے وغیرہ کا انتظام کریں،لیکن چونکہ آج کل لوگ اس میں غفلت برتتے ہیں،اس لیے لوگوں کو سہولت کے لیے اس کا باقاعدہ نظم بنانا پڑتا ہے،تاکہ ایسے موقع پر پریشانی سے بچا جاسکے،لہذا اس مقصد کے لیے کمیٹی بنانے کی گنجائش ہے،تاہم اس مقصد کے لیے بنائی جانے والی کمیٹیوں میں عام طور پر  درج ذیل قباحتیں پائی جاتی ہیں:</p><ol>
<li>
<p>امیر و غریب کا لحاظ کیے بغیر تمام چندہ دہندگان سے برابر چندہ لینا ، جس میں عموماً غرباء کی رضامندی شامل نہیں ہوتی۔</p>
</li>
<li>
<p>فقہائے کرام رحمہم اللہ نے اہلِ میت کے رشتہ داروں اور پڑوسیو ں كےليے اہلِ میت  كو  عام حالات میں صرف ایک دن اور ایک رات  کاکھانا کھلانا مستحب قرار دیاہے، کیونکہ اس دن اہل میت تجہیز و تکفین میں مشغول ہوتے ہیں، بلاضرورت دوسرے اور تیسرے دن کھانے کا انتظام شریعت سے ثابت نہیں،البتہ اگر رشتہ دار دوردراز سے آئے ہوں اور دوسرے یا تیسرے دن بھی ضرورت ہو تو بقدرِ ضرورت اس کی گنجائش ہوگی۔</p>
</li>
<li>
<p>کمیٹی میں جمع شدہ رقم  کی  زکوۃ اداکرنے کا  کوئی اہتمام نہیں کیا جاتا، حالانکہ سال گزرنے پر اس کی زکوۃ ادا کرنا ضروری ہوتا ہے۔</p>
</li>
<li>
<p>اگر چندہ دینے والوں میں سے کوئی فوت  ہو جائے تو اس کا حصہ اس کے ورثاء کو واپس  نہیں دیاجاتا۔</p>
</li>
</ol><p>حالانکہ میت کمیٹی کی انتظامیہ دراصل چندہ دینے والے کی طرف سےفوتگی کے موقع پر رقم خرچ کرنے کی  وکیل ہوتی ہے اور وکیل جب تک رقم کو خرچ نہیں کرلیتا وہ چندہ دینے والے کی ملکیت میں رہتی ہے، اس لیے یہ رقم خرچ ہونے سے پہلے  شرعاً چندہ دینے والے کی ملکیت ہوتی ہے، لہذاسال گزرنے پر اگر مالک صاحبِ نصاب ہو تو اس کے ذمے اس رقم کی زکاة ادا کرنا لازم ہے،اسی طرح  اگر کمیٹی کا کوئی ممبر اپنی جمع کرائی گئی  رقم خرچ ہونے سےپہلے فوت ہو جائے تو اس کے حصہ کی رقم اس کی ملکیت میں ہونے کی وجہ سےاس کے ورثہ کو واپس کرنا ضروری ہوتا ہے۔</p><p>اس لیے مذکورہ بالا وجوہ کی بنا ء پر مروّجہ طریقے کے مطابق میت کمیٹی بنانا جائز نہیں،البتہ درج ذیل شرائط کی رعایت کے ساتھ کمیٹی بنانے کی گنجائش ہے<span dir=""LTR"">:</span></p><ol>
<li>
<p>شروع میں چند لوگ مل کر کچھ رقم  جمع کرکےاپنی رضامندی سے ایک وقف قائم کریں، جس کی آخری جہت فقراء ومساکین ہوں، یعنی یہ طے کیا جائے کہ اگر کبھی یہ وقف ختم کرنا پڑا تو اس میں موجود رقم فقراء ومساکین پر خرچ کی جائے گی۔ ( يہ یاد رہے کہ جتنی رقم سے شروع میں وقف قائم کیا جائے گا اتنی رقم وقف میں باقی رکھنا ضروری ہو گا، اس کے علاوہ بطورفنڈ دی جانے والی رقم خرچ کی جاسکے گی)</p>
</li>
<li>
<p> اس وقف کی شرائط میں یہ بھی لکھا جائے کہ جو شخص اس وقف کو ماہانہ اتنا چندہ دےگا تو اس وقف کی پہلی ترجیح یہ ہوگی کہ اس کے گھر میں فوتگی کی صورت میں اس کے ساتھ حسبِ استطاعت تعاون کیا جائے گا، نیز یہ تعاون چندہ کی رقم کی کمی بیشی کے ساتھ مربوط نہیں ہو گا، بلکہ وقف کے منتظمین متاثرہ گھرانے کی مالی حیثیت اورمہمانوں کی تعداد وغیرہ کا لحاظ رکھتے ہوئے تعاون کی مقدار کا فیصلہ کریں گے۔</p>
</li>
<li>
<p>چندہ  دہندگان  کو قانونی طور پر اور نقدی کی صورت میں اس تعاون کے مطالبے کا حق حاصل نہیں ہو گا۔</p>
</li>
<li>
<p>وقف میں یہ شرط بھی رکھی جائے کہ وقتاً فوقتاً یہ وقف دیگر غرباء (جو اس وقف کو چندہ نہیں دیتے) کے افراد کے فوت ہونے پر بھی حسبِ استطاعت ایک معتد بہ اور خاطرخواہ مقدار میں خرچ كرے گا۔</p>
</li>
<li>
<p>چندہ دینے پر کسی شخص کو مجبور نہ کیا جائے اور نہ خاندان کے ان لوگوں کو طعن و تشنیع کا نشانہ بنایا جائے جو اس وقف کو چندہ نہ دینا چاہتے ہوں، بلکہ حسبِ صوابديد اپنی خوشی سے جو شخص  چاہے اس وقف کو چندہ دینے والوں میں شامل ہو،البتہ وقف کی مصلحت کے لیے چندے کی کم از کم حد مقرر کرکے صاحبِ استطاعت لوگوں کو اتنا چندہ دینے کی ترغیب دی جاسکتی ہے۔</p>
</li>
<li>
<p>وقف كا ممبر بننے كے ليے حقيقی اخراجات کے علاوہ کسی قسم کی کوئی رقم وصول نہ کی جائے، نیز اگر کوئی ممبر غریب اور وہ وسعت نہ ہونے کی وجہ سے کبھی طے شدہ رقم سے کم دے تو اس کی بھی گنجائش رکھی جائے۔</p>
</li>
<li>
<p>امیر اور غریب سب پر برابر رقم خرچ کی جائے، نیزعام حالات میں ایک دن سے زیادہ کھانے کا اہتمام نہ کیا جائے،البتہ اگر باہر کے مہمان زیادہ ہوں اور دور سے آئے ہوں تو ایک دن سے زیادہ بھی کھانے وغیرہ کا اہتمام کیا جا سکتا ہے۔</p>
</li>
</ol><p>مذکورہ بالا شرائط کے ساتھ وقف قائم ہونے کے بعد چندہ دینے والے افرادکے گھر میں فوتگی  ہونےپر وقف کی انتظامیہ کو وقف کے طے شدہ  اصول وضوابط کے مطابق  اہلِ میت کے ساتھ تعاون کرنے کی اجازت ہو گی،نیز ایسی صورت میں اس وقف میں جمع شدہ رقم  پر زکوۃ بھی لازم نہیں ہوگی اور ممبر شپ ختم کرنے والے یا فوت ہونے والےشخص کی جمع کی گئی رقم واپس کرنا بھی ضروری نہ ہو گا،کیونکہ ان کی دی گئی رقم ان کی ملکیت سے نکل کر وقف فنڈ کی ملکیت بن جائے گی۔</p>",6769,jameya-tur-rasheed,جنازے کےمسائل,تعزیت کے احکام
2021-12-20,https://almuftionline.com/2021/12/20/6569/,مزارعت  میں مالک فصل کی حفاظت کی ڈیوٹی دےتومزارعت کاحکم,<p>سوال:السلام علیکم  کیافرماتےہیں علماء کرام اس مسئلہ کےبارےمیں</p><p>ایک کی طرف سےزمین وبیج ہو،دوسرےکی طرف سےبیل وکام ہوتومزارعت جائزہے۔</p><p>کاشتکارکی طرف سےبیج ہواورمالک کی جانب سےزمین،بیل اورعمل ہوتوجائزنہیں ہے،اس لیےلازم ہےکہ مالک زمین کاشتکارکےحوالےکرے،یہاں یہ خود عامل ہےتواجارہ باطل ہوا۔</p><p>توضیح:زمین کاشتکارکےحوالےہے،ہل اسی نے چلایا،تخم اسی نےبویا،پانی اورکام کاشتکارکرتاہے،پکنےپرفصل  آدھی آدھی ہوگی۔</p><p>اگرفصل پکتےوقت مالک زمین ایک ماہ تک مرغیوں کوفصل سےبھگانےپرڈیوٹی دےتوکیاحکم ہے؟مزارعت صحیح ہوئی یانہیں ؟یہاں تومالک کاعمل دخل شامل ہوا،اگرایک مہینہ کوئی مزدور لگائےتوتنخواہ کون دےگا؟ہل چلانے اورتخم کی رقم کون اداء کرےگا؟یادونوں میں برابرتقسیم ہوگا؟زکوۃ کاکیابنےگا؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بنیادی طورپر مزارعت کی ممکنہ صورتوں میں سےتین صورتیں شرعا جائزہیں:</p><p><strong>۱۔</strong>زمین کسی ایک کی طرف سےہو،باقی بیل،عمل اوربیج دوسرےکی طرف سےہوں۔</p><p><strong>۲۔</strong>عمل کسی ایک کی طرف سےہو،باقی زمین،بیل اوربیج دوسرےکی طرف سےہوں۔</p><p><strong>۳۔</strong>زمین اور بیج ایک کی طرف سےہوں،عمل اوربقردوسرےکی طرف سےہوں۔</p><p>مزارعت میں اخراجات سےمتعلق اصول یہ ہےکہ مزارعت کی مدت مکمل ہونےکےبعداخراجات مالک اورکاشتکاردونوں پران کےحصوں کےاعتبارسےتقسیم ہوں گےاورمزارعت کی مدت مکمل ہونےسےپہلےکھیتی کی تیاری سےپہلےکاہرعمل مثلابیج ڈالنےاورحفاظت(کوئی بندہ فصل کی حفاظت کےلیےرکھاجائے)کےاخراجات،اسی طرح فصلوں کوپانی دینےکےلیےنہرکےپانی کاکرایہ وغیرہ یہ سب عامل پرہوتےہیں،نہ کہ  مالک پر۔</p><p>صورت مسئولہ میں اگرمالک خودحفاظت کرتاہےتوبظاہریہ اس کی طرف سےتبرع ہوگا(اجرت وغیرہ کاشرعا مستحق نہ ہوگا)کیونکہ فصل کی حفاظت اوراس کےاخراجات شرعاکاشتکارکےذمےہیں،اب یہ کاشتکارکی ذمہ داری ہےکہ وہ خودحفاظت کرےیاکسی اورکورکھے(تواس کی اجرت بھی خودکاشتکارہی دےگا)اس صورت میں مزارعت صحیح ہوگی،البتہ عقدکی ابتداءسےمالک پرحفاظت کی شرط لگانےیامالک کوزمین کی حفاظت کی اجرت دی جائےتومزارعت فاسدہوجائےگی۔</p><p>جب تک عقدمزارعت مکمل نہ ہو،حفاظت،مزدوری ،ہل چلانےاورتخم ڈالنےکےاخراجات  کاشتکارپرہی ہوں گے۔</p>",6569,jameya-tur-rasheed,کھیتی باڑی اور بٹائی کے احکام,متفرّق مسائل
2021-12-20,https://almuftionline.com/2021/12/20/6365/,نو بہن بھائیوں میں میراث کی تقسیم,"<p>میری والدہ کا انتقال ہوا، ان کی ملکیت میں ایک گھر تھا جس کی موجودہ قیمت ایک کروڑ بیس لاکھ (<span dir=""LTR"">12,000,000</span>) روپے ہے۔ والدہ کے انتقال کے وقت ان کے والدین، دادا، دادی اور نانی میں سے کوئی زندہ نہیں تھا۔ اس کے بعد ہمارے والد صاحب کا انتقال ہوا، والد صاحب کے انتقال کے وقت ان کے والدین، دادا، دادی اور نانی میں سے بھی کوئی زندہ نہیں تھا۔ والدین کے انتقال کے وقت ہم نو بہن بھائی تھے، چھ بھائی اور تین بہنیں۔ والدین کے انتقال کے بعد ہمارے ایک بھائی کا انتقال ہوا، ان کی اولاد میں ایک بیٹا اور دو بیٹیاں ہیں، جبکہ بھائی کی بیوہ نے دوسری شادی کرلی، بچے بھی اسی کے پاس ہیں۔    </p><p>سوال یہ ہے کہ اس گھر کی تقسیم کیسے ہوگی اور ہر فرد کو کتنے پیسے ملیں گے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(1)۔۔۔ آپ کے والدین نے انتقال کے وقت اپنی اپنی ملکیت میں اس گھرسمیت نقدی، سونا، چاندی، جائیداد، مکانات، کاروبار غرض جو کچھ چھوٹا، بڑا ساز و سامان چھوڑا ہے، یا اگر کسی کے ذمہ ان کا قرض تھا، تو وہ سب ان کا ترکہ ہے۔ اس میں سے سب سے پہلے ان کی تجہیز و تکفین کے اخراجات نکالے جائیں، البتہ اگر یہ اخراجات کسی نے بطورِ احسان اٹھائے ہوں تو پھر انہیں ترکہ سے نہیں نکالا جائے گا۔ اس کے بعد دیکھا جائے اگر ان کے ذمے کسی کا قرض ہو تو وہ ادا کیا جائے گا۔ اس کے بعد اگر انہوں نے کسی غیر وارث کے حق میں کوئی جائز وصیت کی ہو تو ایک تہائی ترکہ کی حد تک اس کو پورا کیا جائے گا۔ اس کے بعد جو کچھ بچے، وہ ان کے ورثا میں تقسیم ہوگا، جس کا شرعی طریقہ یہ ہے کہ بقیہ ماندہ ترکہ کے کل پندرہ (15) حصے کر کے چھ بیٹوں میں سے ہر ایک کو دو، دو (2، 2) حصے اور تین بیٹیوں میں سے ہر ایک کو ایک، ایک (1، 1) حصہ دیدیں۔</p><p>(2)۔۔۔ والدین کے انتقال کے بعد آپ کے جس بھائی کا انتقال ہوا ہے، اس کا حصہ اس کے ورثا میں تقسیم کرنے کا  طریقہ یہ ہے کہ سب سے پہلے مذکورہ بالا تین حقوق (تجہیز و تکفین، قرض اور وصیت) دیکھے جائیں، اگر اس کے ذمے ان میں سے کوئی حق ہو تو اس کو ادا کیا جائے۔ اس کے بعد باقی ماندہ ترکہ بتیس (32) حصوں میں تقسیم کر کے چار (4) حصے اس کی بیوہ کو دیدیں، بقیہ اٹھائیس (28) حصوں میں سے بیٹے کو چودہ (14) حصے، اور دو بیٹیوں میں سے ہر ایک کو سات، سات (7، 7) حصے دیدیں۔ مرحوم بھائی کے ترکہ میں سے آپ بھائیوں اور بہنوں کو کچھ نہیں ملے گا۔ واضح رہے کہ شوہر کی وفات کے بعد اگر اس کی بیوہ دوسرا نکاح کرلے تو وہ میراث سے محروم نہیں ملتی، اسے اس کا حصہ دینا فرض ہے۔</p><p> یہ تمام ورثا کے درمیان ترکہ کی اصولی تقسیم کا بیان ہوا۔ اب مذکورہ مکان جس قیمت پر بھی فروخت ہو، وہ قیمت اسی ترتیب کے مطابق تمام ورثا میں تقسیم ہوگی۔ مثلا اگر یہ مکان ایک کروڑ بیس لاکھ (<span dir=""LTR"">12,000,000</span>) روپے میں فروخت ہوتا ہے تو یہ رقم مندرجہ ذیل نقشے کے مطابق ہوگی۔ چونکہ یہ مکان آپ کے والدین کا ہے، اس لیے چارٹ میں تمام رشتے انہی کی نسبت سے لکھے جارہے ہیں۔  </p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:258px"">
<p>بیٹا</p>
</td>
<td style=""width:240px"">
<p><span dir=""LTR"">1,600,000</span></p>
</td>
</tr>
<tr>
<td style=""width:258px"">
<p>بیٹا</p>
</td>
<td style=""width:240px"">
<p><span dir=""LTR"">1,600,000</span></p>
</td>
</tr>
<tr>
<td style=""width:258px"">
<p>بیٹا</p>
</td>
<td style=""width:240px"">
<p><span dir=""LTR"">1,600,000</span></p>
</td>
</tr>
<tr>
<td style=""width:258px"">
<p>بیٹا</p>
</td>
<td style=""width:240px"">
<p><span dir=""LTR"">1,600,000</span></p>
</td>
</tr>
<tr>
<td style=""width:258px"">
<p>بیٹا</p>
</td>
<td style=""width:240px"">
<p><span dir=""LTR"">1,600,000</span></p>
</td>
</tr>
<tr>
<td style=""width:258px"">
<p>بیٹی</p>
</td>
<td style=""width:240px"">
<p><span dir=""LTR"">800,000 </span></p>
</td>
</tr>
<tr>
<td style=""width:258px"">
<p>بیٹی</p>
</td>
<td style=""width:240px"">
<p><span dir=""LTR"">800,000</span></p>
</td>
</tr>
<tr>
<td style=""width:258px"">
<p>بیٹی</p>
</td>
<td style=""width:240px"">
<p><span dir=""LTR"">800,000</span></p>
</td>
</tr>
<tr>
<td style=""width:258px"">
<p>بہو</p>
</td>
<td style=""width:240px"">
<p><span dir=""LTR"">200,000</span></p>
</td>
</tr>
<tr>
<td style=""width:258px"">
<p>پوتا</p>
</td>
<td style=""width:240px"">
<p><span dir=""LTR"">700,000</span></p>
</td>
</tr>
<tr>
<td style=""width:258px"">
<p>پوتی</p>
</td>
<td style=""width:240px"">
<p><span dir=""LTR"">350,000</span></p>
</td>
</tr>
<tr>
<td style=""width:258px"">
<p>پوتی</p>
</td>
<td style=""width:240px"">
<p><span dir=""LTR"">350,000</span></p>
</td>
</tr>
</tbody>
</table><p> </p>",6365,jameya-tur-rasheed,میراث کے مسائل,میراث کے متفرق مسائل
2021-12-20,https://almuftionline.com/2021/12/20/6036/,نیشنل سیونگ سرٹیفکیٹ میں انویسٹ کرنے اور اس کے منافع کا حکم,<p>کیا نیشنل سیونگ سرٹیفکیٹ پر منافع لینا جائز ہے؟  اگر نہیں تو جس نے پیسے جمع کر وا کر سرٹیفکیٹ لئے تو وہ اب اس کو واپس جمع کروا لے پھر جو  منافع پہلے سے مل چکا ہے اس کا کیا حکم ہے اور توبہ کا کیا طریقہ ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نیشنل سیونگ سرٹیفکیٹ میں پیسے لگانا اور اس پر منافع لینا شرعاً ناجائز اور حرام ہے اس لئے کہ یہ حکومت کو قرض دے کر اس پر سود  وصول کرنا ہے ۔ اس معاملہ کو ختم کر کے الله رب  العزت سے استغفار کریں۔ چنانچہ اپنی اصل رقم نکالنے کے بعد جو  سود کی رقم منافع کی صورت میں پہلے  حاصل ہوئی تھی  یا جو ابھی ملی ہے دونوں کو    بغیر ثواب کی نیت کے کسی مستحق غریب شخص کو صدقہ کردیں۔</p>",6036,jameya-tur-rasheed,سود اور جوے کے مسائل,سود اورجوا کے متفرق  احکام
2021-12-20,https://almuftionline.com/2021/12/20/6035/,لڑکے کا لڑکی کی طرف سے اپنے ہی نکاح  کیلئے وکیل بننے کا حکم,<p>اگر کسی بالغ لڑکی نے اپنے ہونے والے شوہر کو ہی نکاح کا وکیل بنا لیا اور پھر شوہر نے گواہوں کی موجودگی میں نکاح کرلیا تو کیا یہ نکاح منعقد ہو گیا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ہونے والے شوہر کا لڑکی کی طرف سے وکیل بن کر گواہوں کی موجود گی میں خود اپنا نکاح کرنے سے نکاح منعقد ہو  جائے گا۔</p>",6035,jameya-tur-rasheed,نکاح کا بیان,نکاح کی وکالت کابیان
2021-12-20,https://almuftionline.com/2021/12/20/6033/,والدہ کی اجازت سے گھر کی تعمیر میں ہونے والے خرچے کی ادائیگی  کا حکم,<p>میرے والدین وفات پا چکے ہیں اور میری والدہ کے نام پر ایک دو منزلہ مکان تھا اور ان کی حیات میں، میں نے تیسری منزل اپنے خرچے پر تعمیر کروائی تھی ۔ اس وقت میری والدہ نے کہا تھا کہ تم اس کے پیسے واپس لے لینا  لیکن وہ وفات پا گئیں۔ اب میرے دو  بھائی  اس اوپر کی منزل میں رہتے ہیں اور ہم نے یہ فیصلہ کیا ہے کہ پورے مکان کو فروخت کردیں ، لیکن ہمارا تنازع اس بات پر ہے کہ میرے بھائی کہہ رہے ہیں کہ وہ مجھے اس وقت کے مطابق (یعنی 18 سال پہلے) کا خرچہ جو ہوا تھا اتنی ہی قیمت ادا کریں گے جبکہ میرا  موقف یہ ہے کہ میں آج کے وقت کے مطابق  جو قیمت بنتی ہے وہ لوں گا۔ اب آپ راہ نمائی  فرمائیے کہ میرے لئے کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں مذکور تفصیل اور سائل کی وضاحت کی روشنی میں بظاہر آپ نے یہ تعمیر اپنے لئے نہیں بلکہ والدہ کیلئے کی تھی، ایسی صورت میں   جواب یہ ہے کہ چونکہ کل گھر کی ملکیت آپ کی والدہ کی تھی اور   آپ  نے اپنی والدہ کے کہنے پر تیسری منزل کی تعمیر ان ہی کیلئے  کروائی تھی تو جو خرچہ آپ نے کیا تھا  وہ والدہ کے ذمہ آپ کا  دین  (قرض )تھا۔  لہذا  آپ    اسی (قرض کی )رقم کو لینے کے حقدار ہیں جو آپ نے۱۸ سال پہلے  تیسری منزل کی تعمیر میں خرچ کی تھی  البتہ اگر  صراحتاً یا اشارتا یا کنایتاً زیادتی کے مطالبہ کے بغیر  آپ کے بھائی خود سے قرض کی واپسی کے وقت آپ  کا احسان مانتے ہوئے کچھ زیادہ ادائیگی کردیں تو وہ ایسا کر سکتے  ہیں  اور  یہ ان کی طرف سے تبرع اور احسان ہو گا اور اس پر انہیں اجر و ثواب بھی ملے گا۔  لہذا مکان فروخت کرنے کے بعد جو کل رقم موصول ہو گی اس میں سے آپ اپنا قرض وصول کرنے کے بعد باقی رقم  کو ورثاء کے درمیان شریعت کے مطابق تقسیم کر سکتے ہیں۔</p>",6033,jameya-tur-rasheed,خرید و فروخت کے احکام,قرض اور دین سے متعلق مسائل
2021-12-20,https://almuftionline.com/2021/12/20/5653/,جائیداداورمیراث کےمتفرق مسائل,"<p>کیافرماتے ہیں علماء اکرام اس مسئلہ کے بیچ۔ میری والدہ ماجدہ کا انتقال جولائی2019 کو ہوا تھا. انھوں نے ترکہ میں ایک عدد تین منزلہ 120 گز کا مکان چھوڑا ہے. ان کے ورثہ میں تین 3 بالغ شادی شدہ بیٹے ایک 1بالغ شادی شدہ بیٹی اور ایک شوہر شامل ہیں. جبکہ میری والدہ کے والدین یعنی میرے نانا نانی فوت ہوچکے ہیں.جبکہ میری والدہ کی تین بہنیں اور دو بھائی ابھی حیات ہیں۔</p><p>گھر کے متعلق چند اہم نکات:(الف) میرے دونوں بھائیوں کے بقول اس گھر کی زمین میرے والد صاحب نے میری والدہ کو خرید کر دی اور ان کے نام کردی اور زمین کے کاغذات ان کی ملکیت میں بھی دے دیےتھے۔جبکہ میرےاورمیری چھوٹی بہن کےعلم میں جوبات ہے وہ یہ کہ ،،""یہ گھروالد صاحب نےوالدہ کے نام انکی ضد کی وجہ سے کیا تھا تاکہ فساد سے بچا جاسکے نہ کہ والدہ کو تحفتاً عطاء کیا تھا اورچونکہ وہ ایک گورنمٹ ملازم تھے جس وجہ سے ٹیکس سےبچنےکےلئےیہ زمین والدہ کےنام کردی تھی۔( اور اس بات کا تذکرہ والدہ اکثرکیا کرتی تھیں کہ اگر میں تمہارے والد سے یہ گھر اپنے نام نہ کراتی تو وہ کبھی نہیں کرتے )"" اب میرے والد صاحب کے پاس سوائے اس مکان کے اور کوئی مال یامکان یا جائداد نہیں۔ (ب) اس گھر کی زمین اور بنیادوں سے لے کر تین منزلہ تعمیر تک کا تمام پیسہ میرے والد صاحب نے ہی خرچ کیا جس میں ان کے رٹائر مینٹ کے پیسے بھی شامل ہیں۔ والدہ کا کوئی اور ذریعہ معاش نہیں تھا اور نہ ہی کسی قسم کی جائدادیا مال وہ اپنے میکے سے لائیں تھیں اور نہ ہی کوئی جمع پونجی تھی۔ (ج) مکان کے تین حصہ ہیں۔ ایک حصہ میرے استعمال میں ہے اور دوسرا حصہ کرایہ پر ہے۔ جبکہ تیسرا حصہ والد صاحب کے استعمال میں ہے اور جب دو بھائی کراچی آتے ہیں تو اس حصہ کو استعمال کرتے ہیں. جبکہ گھر کے استعمال کے ضمن میں بہن کا اس گھر سے تعلق نہیں کیونکہ وہ پاکستان سے باہر ہوتی ہیں ۔ (د) مکان کو بیچنے کے لئے قانونی کارروائی جاری ہے۔ تاہم جب تک یہ مکان فروخت نہیں ہوجاتا اس صورت میں جو کرایہ اور اس کا استعمال کی شرعی حیثیت کیا ہونی چاہیے ۔ اس ضمن میں مندرجہ ذیل سوالات کے جوابات تفصیلاً مطلوب ہیں ۔</p><p> سوال نمبر ۱۔ کیا یہ مکان والدہ کے ترکہ میں آتا ہے؟ کیونکہ زمین بھی والد صاحب کے پیسوں سے خریدی گئی اورمکان کی تعمیربھی والد صاحب کے پیسوں سےہوئی؟</p><p>سوال نمبر ۲۔ اس مکان کا ایک حصہ کرایہ پر ہے جس کا کرایہ 27500 روپے ہے اس میں سے 25000ہزار کی ایک کمیٹی ڈالی گئی ہے جو 300000لاکھ روپے کی ہےاور جون 2022 میں یہ کمیٹی ختم ہوگی. اس ایک حصہ کےکرایہ اورکمیٹی کی تقسیم کاکیاشرعی طریقہ کارہوگا؟</p><p>سوال نمبر۳: دوسرا حصہ جو میرے استعمال میں ہے اور اس حصہ کا والدہ کی حیات میں ۱۰ ہزار کی رقم انکو گھر کے کرایہ کی مد میں دیتا رہا ہوں اور والدہ کی وفات کے بعد والد صاحب کو دسمبر ۲۰۲۰ تک یہ ۱۰ ہزار کی رقم ادا کرتا رہا ہوں اس کے بعد سے کرایہ کی مد میں والد صاحب کو کوئی رقم ادا نہیں کی ۔اب اسکی کیا ترتیب ہوگی ؟</p><p>سوال نمبر۴: ایک حصہ جو والد صاحب کے استعمال میں ہےاوردوبھائیوں کےجزوی استعمال میں ہےاس کی شرعی کیا ترتیب ہوگی؟</p><p>سوال نمبر۵: کیا والدہ کے دو بھائی اور تین بہن بھی اس وراثت میں شامل ہونگے؟ اگر ہونگے تو ان کا شرعی حصہ کیا ہوگا؟</p><p>سوال نمبر۶: میرے بڑے بھائی کا کہناہےکہ والدہ نے یہ وصیت کی تھی ( جو لکھی ہوئی نہیں) کہ میری بڑی پوتی کا بھی اس گھر میں حصہ ہے ۔ جبکہ سب کے علم میں ہے کہ میری والدہ اس طرح کی بات بھی کہا کرتی تھیں کی یہ گھر میر ی ایک اکلوتی بیٹی کا ہے ۔ جبکہ یہ دونوں باتیں وصیت کی صورت میں لکھی ہوئی نہیں ہے۔۲۰۱۲ میں میری والدہ کو بھولنے کی بیماری بھی ہوگئ تھی (ڈائمینشیا) ۔ اس صورت میں وصیت کاکیاشرعی حکم ہوگا ؟</p><p>سوال نمبر۷: اس گھر کےتمام معاملات میں دیکھ رہا ہوں جس میں کرایہ دار سے معاملات، گھر کی مرمت کے کام، ٹیکسیشن،کنٹونمنٹ بورڈ سے معاملات اور جو اس مکان کے ٹرانسفر کرانے کے اخراجات اور ساتھ میں میرا وقت جو ان معاملات میں خرچ ہورہا ہے ۔ کیونکہ اگران تمام معاملات میں کسی دوسرے شخص کی ذمہ داری لگائی جائے تو اس کو ہمیں کچھ سروس چارجز بھی ادا کرنے ہونگے ۔ اس کی شرعی ترتیب کیاہو گی ۔ برائےمہربانی ان تمام سوالات کے تفصیلی جواب ارسال فرما کر شکریہ کا موقع دیں ۔ جزاک اللہ خیراً۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><ol>
<li>شریعت میں صرف زمین کےکاغذات کسی کےنام کرنےسے ملکیت ثابت نہیں ہوتی،بلکہ نام کرنے کےبعدیہ بھی ضروری ہےکہ زمین جس کےنام کی گئی ہے،اس کومکمل قبضہ بھی دےدیاجائے،اورہر قسم کےمالکانہ حقوق بھی منتقل کردیئےجائیں،اس طورپر کہ جس کےنام کی گئی ہےاس شخص کوزمین میں ہرقسم  کےمالکانہ تصرفات کااختیارحاصل ہو،مثلاًآگے کسی تیسرےشخص کوفروخت کرنایاھبہ کرناوغیرہ۔</li>
</ol><p>لہٰذا اگر آپ کےوالد صاحب نےزمین مذکورہ شرائط کےمطابق والدہ کےنام کردیاتھااس طورپرکہ ہرقسم کےمالکانہ حقوق آپ کےوالدہ کےپاس تھیں،تویہ زمین والدہ کی ہی ترکہ شمارہوگی،البتہ اگر صرف زمین والدہ کےنام کی تھی(چاہےوہ ٹیکس وغیرہ سےبچنےکےلیےہو،یافسادسے بچنےکی غرض سےہو)مگرزمین پرقبضہ اورمالکانہ حقوق حاصل نہیں تھے(جیساکہ سائل کی طرف سےیہ بات معلوم ہوئی ہےکہ والد صاحب نےحال ہی میں یہ بیانیہ دیاہےکہ میں نے صرف دفتری معاملات میں ٹیکس وغیرہ سے بچنےکےلیےنام کیاتھا)تویہ زمین والد صاحب ہی کی ملکیت شمار ہوگی،والدہ کےترکہ میں شمارنہیں ہوگی۔</p><p> </p><p>2. کسی شخص کےانتقال کےبعداس کےمال اوراس سےحاصل ہونےوالےمنافع میں تمام ورثہ شریک ہوتے ہیں، لہٰذا کرایہ کی مد میں حاصل ہونےوالی تمام رقوم جوکمیٹی میں ڈالی گئی اس میں تمام ورثہ کامشترک حصہ ہوگا،اورجائیداد کی تقسیم کےوقت کمیٹی میں  ادا کی جانےوالی تمام قسطوں کوبھی شامل کیاجائیگا، اورباقی رہ جانےوالی قسطوں کی ادائیگی بھی مال مشترک سےکی جائیگی۔یہ جواب اس صورت میں ہےاگرزمین کی  ملکیت والدہ کی بن گئی تھی۔</p><p>البتہ اگرزمین والدہ کی ملکیت نہیں بنی تھی توکمیٹی میں اب تک ڈالی جانےوالی تمام رقوم والدصاحب کی ملکیت  ہے، اور مابقیہ قسطیں اداکرنابھی ان پر ہی لازم ہے۔</p><p>3. کرایہ داری کےمعاملےکےبعدمقررہ مدت میں کرایہ کی ادائیگی لازم ہے،اگرکرایہ کی ادائیگی  وقت مقررہ پر نہیں کی گئی ہو،توجتنی مدت  کرایہ کی ادائیگی نہیں کی گئی،ان سب کی ادائیگی کرناشرعاً لازم ہے،وہ کرایہ دار پر دین(قرض) ہے،اورمیراث کےمال سےحاصل شدہ کرایہ بھی میراث کاحصہ بنتاہے۔مزید یہ کہ کرایہ دینےوالےیالینے والے کی موت سےکرایہ داری کا معاملہ ختم ہوجاتاہے،البتہ اگر تمام ورثہ کرایہ داری کےمعاملےکو جاری رکھنا چاہیں اورازسرنوعقد کرےتویہ جائزہے۔یہ اس صورت میں ہےجب کہ زمین والدہ کی ملکیت بن گئی ہو،ورنہ جن مہینوں کی کرایہ کی ادائیگی نہیں کی گئی،ان مہینوں کاکرایہ والد صاحب کی ملکیت ہے،ان کواداکرنالازم ہے۔</p><p>4. اگرزمین والدہ کی ملکیت تھی توان  کی تمام جائیدادورثاء کی مشترکہ ملکیت  ہے،لہٰذامیراث کی تقسیم کےوقت مکان کے اس مشترکہ حصہ کوبھی شرعاًتقسیم کرنالازم ہے۔البتہ اگرورثاءآپس کی رضامندی سےمیراث کی تقسیم کرنےکےبعداپنےاپنےحصہ پرقبضہ کرلے،پھرکسی کوھبہ کردےیابھائیوں کےمشترکہ استعمال کےلیے چھوڑدے توجائزہے۔یہ اس صورت میں ہے،اگرزمین والدہ کی ملکیت  بن گئی تھی ۔</p><p>البتہ اگر گھروالدہی کی ملکیت ہے،توزندگی میں جائیدات تقسیم کرناضروری نہیں ہے،لہٰذاوالدصاحب اور بھائی مکان کےاس حصہ سےنفع اٹھاسکتےہیں۔</p><p>5. میت کےبھائی اوربہن کو نرینہ اولاد کی موجودگی میں شرعاًمیراث سے حصہ نہیں ملتا،لہٰذا والدہ کےبہن،بھائی کا شرعاًمیراث میں کوئی حصہ نہیں ہے۔</p><p>6. اگرکوئی شخص اپنےمرض الموت سےپہلے وصیت کرتاہے،تووہ شرعاًمعتبرہے،وصیت کاتحریری طورپر ہونا ضروری نہیں ہے،اگرچہ وصیت کوتحریراًلکھناافضل  ہے۔پھراگروصیت کرنےوالےکی طرف سےوصیت شدہ حصہ کی مقدار کی تعیین نہ کی گئی ہوتوورثاء اپنی صوابدید کےمطابق حصہ دےسکتےہیں۔یہ جواب اس صورت میں ہےجب کہ زمین والدہ کی ملکیت بن گئی ہو۔البتہ اگر والد صاحب نےصرف نام کیاتھا،زمین والدہ کی ملکیت میں نہیں دی تھی، توشرعاًیہ وصیت معتبر نہیں ہے،کیوں کہ کسی دوسرے شخص کےمال کی وصیت کرناشرعاًمعتبرنہیں ہے۔</p><p> </p><p>7. ترکہ تمام ورثہ کی مشترکہ ملکیت ہوتی ہے،لہٰذااگرکوئی ایک وارث بقیہ ورثہ کی اجازت سےیاقاضی کےفیصلےکی بنیادپرجائیدادمیں مرمت وغیرہ کا کام کرواتاہے،یاکوئی اضافی اخراجات وغیرہ برداشت کرتاہے،تواس کوبقیہ ورثہ سےہرایک کےحصےکےمطابق رقم کے مطالبے کاشرعاً حق حاصل ہے،البتہ اگرورثہ کی رضا مندی یاقاضی کےفیصلےکےبغیراس میں خرچہ  کرتاہے،تووہ متبرع(نیکی کرنےوالا)شمارہوگا،بقیہ ورثہ سےخرچہ کامطالبہ کرناجائز نہیں ہے۔البتہ ٹیکس، میراث کی تقسیم کےلیےمکان کوٹرانسفر کرنےکےاخراجات وغیرہ کی ادائیگی،اسی طرح وہ تمام اخراجات جومیراث کی تقسیم کےلوازمات میں سےہیں،ان اخراجات کی ادائیگی مشترکہ ملکیت سےکی جائےگی۔</p><p>البتہ سروس چارجزکےمد میں اجرت وصول کرنا اس وقت جائزہے،جب تمام ورثاء کی طرف سےرضامندی موجود ہو۔یہ جواب اس صورت میں ہےجبکہ زمین والدہ کی ملکیت بن گئی ہو۔</p><p>اوراگرزمین والدصاحب ہی کی ملکیت ہے،تواس صورت میں اگرمکان کی مرمت،ٹرانسفر،وغیرہ ان کےحکم اوراجازت سےکی جارہی ہوتو،والد صاحب سےاس کاعوض لیناجائزہے،باقی سروسزاوراپنی محنت کی اجرت اگروالدصاحب سےطےکرلی جائے،تواس کالینابھی جائزہے۔</p>",5653,jameya-tur-rasheed,میراث کے مسائل,میراث کے متفرق مسائل
