issued_at,link,title,question,answer,fatwa_number,dar_ul_ifta,category_lvl_1,category_lvl_2
2012-11-15,https://almuftionline.com/2012/11/15/7964/,قصائی کو  اجرت میں  سری پائےدینے کاحکم,<p>میں  ایک بڑے  دینی ادارے  میں  ملازم  ہوں  ،یہاں جب صدقہ   کے بکرے  آتے ہیں   تو جس  کی  کٹائی  ادارے  کے ملا زمین کرتے ہیں ، ان کو  کٹائی  میں    نقدی   اورسری پائے  دیئے  جاتے ہیں ۔ اب سوال یہ ہے کہ    اس طرح  سری  پائے  دینا جائز   ہے یا  نہیں ؟اگر  کوئی  ناجائز   ہوتو  بچا جاسکے</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مدارس میں صدقے کے  جو بکرے  آتے ہیں،  صدقہ واجبہ  ہو یا نافلہ،  چونکہ  وہ خاص  طلبہ کے لئے آتے ہیں ۔ایسے بکروں کی سری پائے قصائی کوبلا عوض  دینے میں، غیر مصرف میں خرچ کرنا   لازم  آتا ہے اس  لئےناجائز ہے۔ اور اگر  بالعوض  یعنی  اجر ت کے طور دیاجائے اور ادارے کے سربراہ کی طرف سے  اس کی  اجازت   ہو   تو  فی نفسہ  اس کی  گنجائش  ہے ،لیکن جو قصائی  بکرا  ذبح  کر رہا  ہے اس کے لئے   اسی   کے ذبح  کردہ بکرے  کی  سری  پائے اجرت  میں  طئے کرنا  شرعا قفیز  الطحان  کے حکم میں  ہونے کی وجہ سے جائز نہیں  ۔اس کی جائز صورت یہ ہوسکتی  ہے کہ  مطلق  سری پائے کو اجرت  میں طئے کیاجائے یعنی یہ شرط نہ لگائی  جائے  کہ  قصائی  جس بکرے کو  ذبح کرے گا ،اس اسی  بکرے کی  سری پائے  بطوراجرت  دی جائے گی ،اس طرح معاملہ  کرنے کے بعد اگرچہ  اسی بکری سے طئے  شدہ سری  پائے دی جائے  وہ  جائز  ہوگا۔</p><p> لہذااگر کسی مدرسہ میں گوشت  ضرورت سے زیادہ  ہو مہتمم  مدرسہ  کی طرف  سے قصائی کو اجرت  میں  سری پائے دینے کی   اجازت  ہو،  تو جوازکی لکھی  صورت  پر  عمل کیاجاسکتا ہے ،اور اگرمدرسہ  میں  گوشت  کم ہو  توقصائی کو  ذبح کرائی   کی  اجرت  نقدی  کی صورت  میں ادا کی جائے ،سری پائے  کوطلبہ  کے استعمال  میں لایا جائے۔</p>",7964,jameya-tur-rasheed,اجارہ یعنی کرایہ داری اور ملازمت کے احکام و مسائل,دلال اور ایجنٹ کے احکام
2012-11-15,https://almuftionline.com/2012/11/15/7963/,کم عمر  لڑکی   سے نکا  ح  کا حکم,"<p><span dir=""RTL"">گزارش ہے کہ مجھے  ریٹن فتوی چاہیے.  جس میں آپ لڑکے اور لڑکی کے نام اور باقی ڈیٹیل کے ساتھ انہیں نکاح کرنے  کا فتوی دیں.  میری عمر 24 سال سے 25 سال ہے لڑکی کی عمر 13 سال ہیں اور دونوں خاندان اپنی باہمی رضامندی سے اپنے بچوں کا نکاح کرنا چاہتے ہیں.  لڑکے کے خاندان میں  کچھ لوگوں  کی رضامندی شامل ہو گئی اس وقت جب ان کو کسی آفیشل دارالافتاء سے فتوی لکھا ہوا باقاعدہ وہ دکھایا جائے تب وہ سب راضی ہو جائیں گے،کہ  نکاح بالکل جائز ہے. آپ سے ریکویسٹ ہے ایک آفیشل ریٹن فتوی لکھ دیا جائے، جس میں لڑکے اور لڑکی کی ڈیٹیل کے ساتھ یہ بتایا جائے کہ ان کا نکاح جائز ہے۔ جبکہ دونوں خاندان لڑکی کے ولی اور باقی سب بھی راضی ہوں لیکن ان کی تسلی کے لیے یہ ضروری ہے اور یہ اس میں بہت اہم کردار ادا کرے گا اور دونوں خاندانوں کے جوڑ کا سبب بنے گا</span></p><p><span dir=""RTL"">.</span> <span dir=""RTL""> نوٹ؛</span><strong><span dir=""RTL"">لڑکے کا نام محمد حمزہ ہے والد کا نام محمد یاسین شہزاد عمر 24 سے 25 سال   ہے.  لڑکی کا نام عائشہ</span></strong><span dir=""RTL""> .شکور بنت </span></p><p><span dir=""RTL"">عبد الشکور ہے .عمر 13 سال ہے</span></p><hr/><hr/><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>24 سالہ محمدحمزہ  ولدمحمد  یاسین  شہزاد   کا نکاح   13سالہ  عائشہ بنت عبد  الشکور  کے ساتھ جائز ہے ،بالخصوص  جبکہ  لڑکی  کے اولیا ء  مصلھت  کے مطابق  سمجھتے  ہوئے  اس پر راضی ہوں ۔</p><p> البتہ   13سال  کی لڑکی عموما  کم عمری کی وجہ سے گھر سنبھالنے کے قابل نہیں  ہوتی ،نیز دوسرے  خاندان  کے رسم ورواج   بود  وباش،اور مزاج کوسمجھنا  دشوار ہوتا ہے، جس کی  وجہ سے بسا اوقات   لڑائی جھگڑے  اور بعض اوقات   طلاق تک نو بت پہنچ جاتی ہے ، اس لئے بہتر یہ ہوتا  ہے  کہ  لڑکی  کی عمر  17، 18 ہوجانے  کے بعد   شادی کی جائے ، اوراس  سے پہلے گھر   سنبھالنے  ،کھانا  بنانے  شوہر اور اس کے  والدین  کا دل  خوش کرنے  کا سلیقہ اور تدابیر بتاکر  تربیت  کی جائے ۔</p><p>البتہ اگر رخصتی اس عمر  کے بعد کی جائے ،اور  نکاح کسی مصلحت سے  پہلے کیاجائے  تو اس میں شرعا  کوئی حرج  نہیں ،</p><p>قانونا اگر چہ   ١۸ سال  سے پہلے نکاح  منع ہے ،لیکن  شرعا  یہ قانون  معتبر  نہیں ۔</p>",7963,jameya-tur-rasheed,نکاح کا بیان,جہیز،مہر اور گھریلو سامان کا بیان
2012-11-14,https://almuftionline.com/2012/11/14/7712/,شعر۔پیر کامل صورت ظل الہ پراشکال وجواب,<p>جناب مفتی صاحب  ایک شخص  نے  مجلس میں شعر کا ایک حصہ  پڑھاہے ،پیر کامل  صورت  ظل الہ ،اس پر  دوسرے  صاحب نے اشکال  کیا  کہ  اس میں  تو  شرکیہ  الفاظ  ہیں، شاعر نے کہا  میں نے صورت الہ کہا ہے ،الہ،  نہیں  کہا ۔اس پر  معترض  نے کہا ذات  خداوندی کا ظل  کسی  انسان  کے لئے  ثابت کرنا  جائز نہیں ، مرزا قادیانی  ملعون  بھی  پہلے خود کو  ظلی نبی کہتا تھا  ،علماء  نے اسے  کافر قرار  دیا ہے ،اس نے لفط صورت کو آڑ بنایا ۔ اس پرشعر  پیش کرنے  والے نے کہا کہ صورت اور چیز ہے ،اور  ظل اور  ، معترض ساتھی نے کہا اس شعر کا  دوسرا حصہ ہے ۔دید پیر دید  کبریا ،  اس  کا  صاف مطلب  یہی   نکلتاہے  ،کہ  پیر  کو  دیکھنا  اور  اللہ  کو  دیکھنا  برابر  ہے ۔لیکن شعر کہنے والا   مصر  ہے کہ اس   میں کوئی  شرکیہ  الفاظ نہیں ہیں ،لہذاآپ  سے درخواست  ہے کہ مفصل  جواب  عنایت  فرمائیں ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح ہوکہ ہر انسان کے لئے  یہ عقیدہ  رکھنا  فرض  ہے  کہ اللہ تعالی جسم اور ہر قسم کی شکل  وصورت سے منزہ اور پاک ہے ، اللہ تعالی  کی ذات  ہمیشہ سے  موجود ہےاور  ہمیشہ موجود  رہے گی ۔ اللہ تعالی  مخلوق  میں سے  کسی  کے مشابہ نہیں  ہے  ،اللہ  تعالی اپنی  شان کے مطابق  ہے ۔ اللہ تعالی کے لئے جسم اور صورت شکل  ثابت کرنا ،مخلوق  میں سے  کسی  کو</p><p>﴿ چاہے  نبی  ہو ،ولی ہو یا کوئی فرشتہ  اس کو﴾  صورت  شکل میں اللہ تعالی کے مشابہ  قرار دینا  کفر  وشرک ہے ۔</p><p>{لَيْسَ كَمِثْلِهِ شَيْءٌ وَهُوَ السَّمِيعُ الْبَصِيرُ [الشورى: 11، 12]</p><p>دوسری  بات  یہ ہے  کہ سلوک  وتصوف کا راستہ  ﴿ یعنی وہ راستہ  جس  پر چلنے سے سے انسان  کا  اللہ  تعالی  سے تعلق  مضبوط ہوتا  ہے، عقیدہ  تو حید  میں پختگی آتی ہے ،انسان  اچھے  اخلاق  وعادات کا مالک  بن جاتا ہے، قول وفعل میں  سچا  بن جاتا ہے،اعمال میں  خلوص  وللہیت  پیدا ہوتی ہے﴾ طے  کرنے کے لئے   کسی  کامل  متبع  سنت  ولی کی صحبت  اختیار  کرنا  ضروری  ہے ،جو بھی  مرشد کا مل کے بغیر  راہ  سلوک  طے کرے گا  شیطان اس کو گمراہ کرکے  ہلاک  کردے گا ۔دنیا  میں جو انسان بھی  باکمال  بنا  ہے وہ کسی کامل کی  صحبت  میں رہ  کر ان کی  پیروی کرنے سے  بنا ہے ۔</p><p>{يَاأَيُّهَا الَّذِينَ آمَنُوا اتَّقُوا اللَّهَ وَكُونُوا مَعَ الصَّادِقِينَ } [التوبة: 119]</p><p>  اس  وضاحت کے بعد یہ شعر  علامہ  رومی  رحمہ اللہ کا  ہے، شعر کا  مطلب یہ ہے کہ  پیر کامل   اطاعت  خداوندی  کا ایک عملی  نمونہ ہوتا  ہے ، کسی  متبع  سنت  ولی  اللہ  کو دیکھنا گویا  کہ اللہ تعالی کے جلوہ  کو  دیکھنا  ہے ، اس لئے  راہ  سلوک طے کرنے  کے لئے کسی  متبع سنت پیر تلاش کرواور  ان کی اطاعت  قبول کرو،  ولی  کامل کے  بغیر اس راستے پر مت  چلو گمراہ ہوجاؤگے۔ لیکن  یاد رہے کہ  یہ باریک  باتین  عوام کے  سمجھنے  کی نہیں  ہوتیں  اس لئے  عام  مجالس   میں اس طرح  کے اشعار پڑھنے سے  احتراز  کرنا  چاہئے  تاکہ  لوگ کسی  مغالطہ  کا  شکار ہو  کر گمراہی  میں  مبتلا  نہ ہوں ۔</p>",7712,jameya-tur-rasheed,تصوف و سلوک سے متعلق مسائل کا بیان,معجزات اور کرامات کا بیان
2012-11-14,https://almuftionline.com/2012/11/14/7665/,برے لوگوں کے لئے بد دعا  کاحکم,<p>ایک شخص کہتا ہے کہ لوگوں کے ساتھ دعا کے ذریعے جہاد کر یں ۔ وہ شخص برے لوگوں کے لیے بد دعا کی ترغیب دیتا ہے ۔پوچھنا یہ تھا کہ اس طرح کی بد دعا کرنا کیسا ہے ؟ جائز ہے یا ناجائز؟ مزید یہ کہ لوگوں کو اس طرح کی بد دعا کی ترغیب دینا اور اس کا پر چار کر ناشر عاکیسا ہے ؟ بد دعا کے الفاظ مندرجہ ذیل ہیں:</p><p>برے لوگوں سے دعا کے ساتھ جہاد کرنا</p><p>تمام تعریفیں اللہ تعالی کی ہیں۔ اللہ تعالی کل کائنات کا مالک ہے ، خالق ہے ، رازق ہے ۔ اللہ تعالی کے حکم کے بغیر ایک پتا بھی حرکت نہیں کر تا۔ تو پھر کیوں نہ ہم ظالموں کے ساتھ جہاد ان دعاوں کے ساتھ کر یں ،مظلوم کی دعاضر ورقبول ہوتی ہے ۔</p><p>اے اللہ ، جو لوگ عدل کی کرسی پر بیٹھ کر عدل نہیں کرتے انہیں ہدایت دے ، ہدایت دے ، ہدایت دے ، اگریہ لوگ کسی صورت بھی ہدایت کی طرف نہیں آتے تو انہیں اللہ کی مخلوق کے لئے عبرت کا نشان بنا جنہیں دیکھ کے عبرت حاصل ہو۔ اے اللہ جو لوگ جھوٹ کے سوداگر ہیں ، سچ کو جھوٹ بناتے ہیں اور جھوٹ کو سچ ، اور اپنے اہل و عیال کے لیےحرام رزق حاصل کرتے ہیں ، انہیں ہدایت دے ، اگر یہ لوگ کسی صورت بھی ہدایت کی طرف نہیں آتے تو انہیں اللہ کی مخلوق کے لئے عبرت کا نشان بنا جنہیں دیکھ کے عبرت حاصل ہو۔</p><p>اے اللہ جو لوگ رشوت خوری کرتے ہیں انہیں ہدایت دے ، اگر یہ لوگ کسی صورت بھی ہدایت کی طرف نہیں آتے تو انہیں اللہ کی مخلوق کے لئے عبرت کا نشان بنا جنہیں دیکھ کے عبرت حاصل ہو۔</p><p>اے اللہ جولوگ سرکاری اداروں میں کر پشن کر تے ہیں انہیں ہدایت دے ، اگر یہ لوگ کسی صورت بھی ہدایت کی طرف نہیں آتے تو انہیں اللہ کی مخلوق کے لئے عبرت کا نشان بنا جنہیں دیکھ کے عبرت حاصل ہو۔</p><p>جو لوگ اللہ تعالی کا دیا ہوا قانون نظر انداز کر کے اپنے مفاد کا قانون بناتے ہیں اور ایسے ظالم قوانین سے غریبوں کے ہاتھ سے لقمہ چھین کر خود کھاتے ہیں ، انہیں ہدایت دے ، اگر یہ لوگ کسی صورت بھی ہدایت کی طرف نہیں آتے توانہیں اللہ کی مخلوق کے لئے عبرت کا نشان بنا جنہیں دیکھ کے عبرت حاصل ہو</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>قرآن  کریم  اوراحا دیث  مبارکہ  میں دعا مانگنے کی بہت  ترغیب آئی  ہے ، اوررسول اللہ صلی اللہ علیہ وسلم نے دعا   مانگنے کو عبادت کا  مغز  فرما یا  ہے،نیز  رسول اللہ صلی  اللہ  علیہ وسلم  صحابہ  تابعین  ،ائمہ  دین رحمہ اللہ ،اورعلماء کاسلفا و خلفا ہمیشہ  سے  یہی  معمول  چلا آرہا  ہے  کہ وہ  اپنی ذات  کے علاوہ  امت  کے حق  میں  بھی بکثرت دعا  مانگتے ہیں  ۔  کیونکہ دوسروں  کے حق میں  دعا کرنے میں انسان  کا  اپنا  بھی  فائدہ  ہے کہ فرشتے   اس کے حق  میں قبولیت کی دعا کرتے ہیں ۔   </p><p>کافروں  اور ظالموں کے حق میں عمومی بد دعا کرنا  اور لعنت بھیجنا   ،جیسے لعنة  اللہ  علی  الظالمین ،لعنة اللہ  علی  الکاذبین  وغیرہ  تو جائز ہے ۔لیکن کسی  ظالم ،فاسق  وفاجر   کے حق  میں خاص  اس  کا نام  لیکر اس پر  لعنت  بھیجنا  شرعا  جائز نہیں ۔  الا یہ کہ  اس  کی  کفر پر موت  یقینی  ہو ،جیسے فرعون  ،ہامان ،ابوجہل ،ابو لہب  وغیرہ ۔</p><p>ا لبتہ کسی کا صرف  دوسروں  کے حق میں بد دعا  کرنے کو  اپنا  مشغلہ  بنا  لینا کہ  خود بھی  بد دعا  کرتارہے اور  دوسروں  کو  بدعا  کرنے کی ترغیب دے اور اس کے لئے  باقا عدہ مستقل مہم چلائے ،یہ عمل  درست  نہیں ،اس کی  بجائے  دعا  خیر کی  عادت  بنانا  چاہئے،اور اسی کی  دوسروں  کو  بھی ترغیب  دی جائے ۔</p><p>مظلوم کو  بھی چاہئے  کہ  ظالم کے لئے  بد دعا  کی بجائے  ظلم سے  حفا ظت  کی دعا  کرے۔ کہ اللہ  تعالی اس ظالم کے شر سے  حفاظت فرمائے ۔ </p>",7665,jameya-tur-rasheed,ذکر،دعاء اور تعویذات کے مسائل,رسول اللہ  صلی اللہ علیہ وسلم پر درود وسلام بھیجنے کے مسائل )  درود سلام کے (
2012-11-06,https://almuftionline.com/2012/11/06/6271/,ہنڈی کے کاروبار کی ایک  صورت  کا حکم,<p>میرے بھائی ٹریول  ایجنسی میں ڈیوٹی کرتا ہے ،ان کا کا م اکاؤنٹنٹ کا   ہے ، ان کا کاروبار   سعودیہ میں بھی ہے،وہ لوگوں  سے ریال لیکر  اس کے  بدلے میں پاکستان میں، ان  لوگوں کے رشتے داروں  کو  پاکستانی روپے دیتے ہیں ،معاملہ   اس طرح طئے   ہوتا ہے کہ  اگر   بینک  والے ایک  لاکھ  پاکستانی کے  لئے  2300 ریال  لیتے ہیں  تو ہنڈی والے  2500 ریا ل لیتے ہیں ۔ اور   اگر  کسی  بندے کے پاس  نقد ریا ل نہیں ہے   تو ادھار پر   2800 ریال  لیتے ہیں ، جوفکس  ہوتا  ہے کہ ہفتے کے بعد دےگا  تب بھی  2800 لیتا  ہےاور  مہینے کے  بعد دے تب بھی  2800 ہی  ہوتا ہے ۔</p><p>سوال یہ ہے کہ   ایسا کاروبار کرنا  جائز ہے یا نہیں ؟میرے  بھائی کی ڈیوٹی کر نا  درست ہے یا نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ہنڈی کے کاروبار میں اگر ایک ملک کی کرنسی کو دوسرے ملک کی  کرنسی سےکمی  زیادتی کے ساتھ  تبا دلہ  کیا جائے  تو   اس طرح کمی  زیادتی کے ساتھ  تبادلہ  کرنا جائز ہے، البتہ  یہ ضروری ہے کہ  جس   مجلس میں  تبادلہ کا عقد  ہوا  اس مجلس میں کم ازکم ایک فریق   روپے پر قبضہ کرلے ،دوسرا  فریق چاہے تو  اسی وقت  قبضہ کرے   چاہے بعد میں  تاکہ   افتراق   عن دین بدین  لازم  نہ آئے ۔کیونہ  رسول اللہ  صلی اللہ  علیہ وسلم  نے بیع  الکالی  بالکالی  کو ممنوع قرار  دیا ہے ۔</p><p>اس  وضاحت کے بعد   پہلی صورت  جس میں  ریال تو مجلس عقد میں نقد  ادا کیا جا ئے اور  اس کے بدلے میں پاکستانی رقم  پاکستان میں ادا کیاجائے گا ،  یہ صورت  جائز ہے ۔</p><p>دوسری صورت  جو سوال میں مذکور  ہے کہ 2800 ریا  ل   کے عوض  پاکستان میں ایک لاکھ  اد اکیاجائے گا لیکن  ریال ادھارہوگا یعنی مجلس  عقدمیں ادا نہیں کیا جائے گابلکہ  بعد میں  کسی  اور وقت ادا کرے گا تو  شرعا  یہ معاملہ  جائز نہیں  کیونکہ کرنسی کی بیع میں  دونوں  فریق  کا  بغیر  قبضہ جدا ہونے سے  افتراق دین بدین لازم  آرہا ہے، جوکہ  شرعا  ناجائز ممنوع   ہے ۔آپ کے بھائی کے لئے وہاں کام کرنے کا  حکم یہ ہے کہ اگر  کاروبار جائز طریقے سے  ہورہا  ہو تو اپنا کام جاری  رکھے اگر جائز طریقے  سے  نہ ہورہا ہو   تو کام کو   چھوڑ دے ۔</p>",6271,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2012-10-16,https://almuftionline.com/2012/10/16/8119/,مکان  کی  وراثت   کا مسئلہ,<p>          مفتی صاحب!  میرے والد  1988ء  میں فوت ہوئے۔ میری والدہ  1998ء  میں فوت ہوئیں۔ والدین کی طرف سے ہمارے پاس وراثت میں ایک مکان آیا جس میں ہم چار بھائی اور ایک بہن والدہ کے ساتھ رہ رہے تھے۔ کاغذات میں یہ مکان والدہ اور ہم پانچ بہن بھائیوں کے نام ہے۔  دسمبر 2002ء  میں میری اور بہن کی شادی ہوگئی۔ اُس وقت مکان سنگل سٹوری تھا۔ شادی کے بعد ہم چاروں بھائی اکٹھے ہی مکان میں رہتے رہے۔  2015ء میں سب سے چھوٹے بھائی کی جب شادی ہوئی تو وہ شادی کے تقریباً چھ مہینے بعد اپنی فیملی کو لیکر میانوالی چلا گیا جہاں اُس کی جاب تھی۔ 2015ء میں مکان ڈبل سٹوری بن چکا تھا۔ یعنی ہم چاروں بھائیوں نے مشترکہ کھاتے میں سے مکان کو ڈبل سٹوری کرلیا۔ چھوٹے بھائی کی علیحدگی کے بعد ہم تین بھائی ابھی تک اکٹھے ہی مکان میں رہ رہے ہیں اور 2015 ء سے اب تک مکان میں مزید تقریبا  تین لاکھ   تک  پیسہ لگا چکے  ہیں، جس  میں لکڑی کا کام اور دیگر کام شامل ہیں۔والدہ کی وفات کے بعد بڑا بھائی ہونے کے ناطے میں گھر کا سربراہ بن گیا ، لہٰذا بھائیوں کے دیگر تمام اخراجات بشمول پڑھائی سے متعلق میں اپنی طرف سے کر تا رہا ۔</p><p>          اس تمہید کے بعد یہ وضاحت درکار ہے کہ ہم نے مکان کی یہ وراثت تقسیم کرنی ہے۔ بہن جو کہ 2019ء  میں فوت ہو گئی تھی۔ اُس کے دو بچے اور شوہر حیات ہیں۔ اُن کے شوہر نے حال ہی میں دوسرا نکاح کر لیا ہے۔ مگر بچے اُن کے پاس ہی رہ رہے ہیں۔ بہن کو مکان میں سے حصہ کس حساب سے دیں؟ سنگل سٹوری کے حساب سے یا ڈبل سٹوری کے حساب سے ؟</p><p>اسی طرح چھوٹا بھائی جو کہ 2015ء میں علیحدہ ہو اتھا ، اُسے کس حساب سے حصہ دیا جائے گا؟ ہم تین بھائی اکٹھے رہ رہے ہیں۔ یعنی یہ مکان فی الحال ہمارے استعمال میں رہے گا۔ہمارے نانا جان  2014ء  میں فوت ہوئے تھے ، جن کے تین بیٹے اور دو بیٹیاں حیات ہیں۔ ایک بیٹی فوت ہو چکی ہے ، جس کے چار بیٹے اور تین بیٹیاں     ہیں۔ کیا نانا کو  (یعنی اب ان کی اولاد کو)  مکان میں سے حصہ ملے گا؟ اگر ملے گا تو کس حساب سے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> مسئولہ صورت  میں اصل  حکم تو یہی تھا کہ  مرحوم  والد کے  انتقال کے ساتھ  ہی  ان کی میراث  تقسیم ہوجاتی ،لیکن  ایسا  نہ ہوسکا بلکہ  سب ورثاء مشترکہ  طور پر ان کے مکان  میں رہتے  رہے  پھر  سب  بھائیوں  نے  مشترکہ  طورپر   مکان  کی اضافی  تعمیر میں حصہ  لیا  ہے، لہذا اصل مکان  آپ  کے والد مرحوم کا  ہے، پھر جب تک   بھائی بہنوں کا خرچ  مشترک  تھا اس وقت تک  کا تعمیری اضافہ بھی  سب کا مشترک   شمار ہوگا ،اوراس مکان سے <span dir=""LTR"">2015 </span>  میں  ایک  بھائی  کے جدا  ہونے  کے  جو رقم  خرچ ہوئی  ہے  یہ  کوئی  بڑی رقم نہیں ہے اس ليے اس کو خرچ کرنے  والوں  کی  طرف سے تبرع  اور احسان  سمجھاجائے ،کیونکہ  اتنے عرصے  تک انہی شرکاء نے  اس مکان  سے  فائدے   حاصل کئے  ہیں ۔ لہذ  اس مکان کی موجودہ  قیمت  لگاکرذرج  ذیل   تفصیل  کے مطابق آپس میں  تقسیم  کریں۔</p><p><strong>مرحوم  والد  کی میراث کی تقسیم </strong></p><p>مرحوم نے انتقال کے وقت  اپنی ملک میں مذکورہ  مکان اور اس  کے علاوہ  منقولہ غیر منقولہ  جائداد ،سونا چاندی  ، نقدی  اور  چھوٹا  بڑا  جو بھی سامان   چھوڑا  ہے ،  سب مرحوم کا  ترکہ ہے،سب سے پہلےاگر مرحوم کے ذمے کسی  کا قرض  ہو وہ  ادا کردیاجائے ، اس کے بعد  مرحوم نے کسی غیر  وارث کے حق  میں کوئی جائز وصیت کی ہو  تو  تہائی مال کی حد تک اس پر عمل کیاجائے ،اس کے بعد   کل مال  کو مساوی  بہترحصوں میں تقسیم کرکے مرحوم  کی بیوہ  کونو﴿9 ﴾حصے اور چاروں   لڑکوں میں سے ہرایک کو  چودہ ﴿ 14﴾ حصے او ر لڑکی کو سات﴿7 ﴾حصے دئیے جائیں گے۔</p><p>نوٹ ؛  لڑکی  کو  ملنے والا  حصہ   ان کے شوہر  اور اولاد  میں شرعی  اصول  کے مطابق   تقسیم کیاجائے گا</p><p><strong>مرحومہ  والدہ  کی میراث کی تقسیم </strong></p><p>مرحومہ  نے انتقال کے وقت  اپنی ملک میں اپنے  شوہر کے ترکے سے ملنے والا  مال اور اس  کے علاوہ  منقولہ غیر منقولہ  جائداد ،سونا چاندی  ، نقدی  اور  چھوٹا  بڑا  جو بھی سامان   چھوڑا  ہے ، سب مرحومہ کا  ترکہ ہے،سب سے پہلےاگر مرحومہ کے ذمے کسی  کا قرض  ہو وہ  ادا کردیاجائے ، اس کے بعد اگر  مرحومہ نے کسی غیر  وارث کے حق  میں کوئی جائز وصیت کی ہو  تو  تہائی مال کی حد تک اس پر عمل کیاجائے ،اس کے بعد   کل مال  کو مساوی  54حصوں میں تقسیم کرکے مرحومہ  کے  والد  کو 9 حصے  دیئے جائیں  اور  مرحومہ کے  چاروں  لڑکوں میں سے ہر ایک  کو 10 حصے  اور لڑکی  کو 5 حصے  دئیے  جائیں گے۔</p><p><strong>مرحوم نانا  کی  میراث کی تقسیم  </strong></p><p>مرحوم نے انتقال کے وقت  اپنی ملک میں منقولہ غیر منقولہ  جائداد ،سونا چاندی  ، نقدی  اور  چھوٹا  بڑا  جو بھی سامان   چھوڑا  ہے ، اس میں اپنی  مرحومہ بیٹی کے ترکہ سے ملنےوالا مال  شامل کیاجائے یہ سب مرحوم کا  ترکہ ہے،سب سے پہلےاگر مرحوم کے ذمے کسی  کا قرض  ہو وہ  ادا کردیاجائے ، اس کے بعد  مرحوم نے کسی غیر  وارث کے حق  میں کوئی جائز وصیت کی ہو  تو  تہائی مال کی حد تک اس پر عمل کیاجائے ،اس کے بعد   کل مال  کو اس طرح تقسیم کیاجائے گا  کہ لڑکوں کو  دودو حصے اور لڑکیوں کو ایک ایک حصہ دیاجائے  ۔  اورجو لڑکی اپنے مرحوم والد کے انتقال کے بعد   فوت ہوئی ہے  اس کو  بھی دیگر  بہنوں کے  برابر  حصہ  ملے گا۔ اور   پھر  یہ حصہ  اس  فوت  شدہ لڑکی  کے ورثا ء میں  تقسیم ہوگا ۔     </p>",8119,jameya-tur-rasheed,میراث کے مسائل,مناسخہ کے احکام
2012-10-13,https://almuftionline.com/2012/10/13/5094/,تقسیم میراث  کا ایک مسئلہ (چار بھائی اور دوبہنوں میں میراث کی تقسیم),<p>جناب مفتی صاحب عرض  یہ ہے کہ   ہم  کل  چھ بھائی بہنیں  ہیں   ،  1۔ فداحسین  2۔ حامد حسین  3۔  ذاکر  حسین  4۔ عابد حسین  5۔ فریدہ خاتون  6۔ فاطمہ تبسم ۔اور ہمارے  والد اور  والدہ  دونوں  کچھ  جائداد  چھوڑ کر  انتقال  کرگئے ہیں ۔بھائی   ذاکرحسین کا بھی  کا بھی  انتقال ہو گیا ہے ،ان کی ایک   بیوہ اور پانچ  بچے   حیات ہیں دو لڑکے  تین  لڑ کیاں ۔</p><p>ہماری والدہ  کا انتقال  19اپریل  2019ء ہوا۔</p><p>بھائی  ذاکر حسین کا  انتقال 18 جنوری 2020  میں  ہوا  ۔</p><p>ہمارےوالد  صاحب  کا انتقال   29 مئی  2020ء میں ہوا۔</p><p>جائداد کی  تفصیلات  درج ذیل ہیں ۔</p><p>1۔  نیو کراچی کا مکان  والد صاحب نے اپنی زندگی  ہی میں  تقسیم کرکے  فریدہ  خاتون  اور  فاطمہ  تبسم کو آدھا آدھا    حصہ مالکانہ  حقوق کے ساتھ دیدیا تھا۔ایک  بہن اپنے حصے میں  رہ رہی  ہے اور دوسری  نے بھی  اپنے حصے میں مکان  تعمیر کرلیا۔</p><p>2۔فاطمہ  جناح  کالونی کا مکان   جس  میں  والد صاحب اور ہم چاروں  بھائیوں کے لئے  چار پوشن  بنائے گئے  سب ابھی  تک  اسی مکان  میں رہائش پذیر ہیں ،اس  مکان کے متعلق  والد صاحب  نے  حج پر جاتے ہوئے  وصیت  فرمائی تھی  کہ اگر ھج میں  میرا انتقال ہوگیا  تو  یہ مکان  تم چاروں  لے لینا ، لیکن  اس سفر  میں والد  صاحب کا انتقال   نہیں ہوا تھا ۔</p><p>3۔ مسلم ٹاؤن کا  مکان ،اورنگی ٹاون کا مکان  یہ دونوں  والدہ کے نام ہے۔</p><p>4۔ دکان دو عدد والدہ کے نام ہے،سائل نے فون پر بتایا ان تینوں  چیزوں کی  والدہ کو  مالک  نہیں  بنایا گیاتھا۔</p><p>5۔دکان  دو عدد   والد صاحب کے نام ہیں۔</p><p>نوٹ ؛ میں  محمد حامد   حسین  نے  والدہ  کی زبان  سے سناتھا  کہ  چاروں  بھائی ایک ایک  دکان لے لیں گے۔</p><p>مذکور  ہ بالا تفصیل کی روشنی  میں   ہماری  رہنمائی  فرمائیں کہ  جائداد  کی تقسیم کیسے  ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بطور وضاحت  یہ بات سمجھ لیں کہ  کوئی  جائداد خریداری کے  وقت  صرف کسی کے نام  کرنے سے وہ مالک نہیں بنتا ،مالک  بننے کے لئے ضروری ہے کہ ھبہ کرکے  باقاعدہ  طور پر اس کوجائداد کا  مالک بنادیا جائے ،دوسری  بات یہ ہے کہ وارث  وہ قریبی  رشتہ دار ہے جو میت  کے انتقال کے وقت  زندہ  ہو،   اگر کسی وارث کا انتقال میت سے پہلے ہوجائے   تو اس کا میت کی میراث میں کوئی حصہ نہیں ہوتا ہے۔</p><p>اس وضاحت  کے بعد  آپ کے والدین اور بھائی  مرحوم  میں  سے ہر ایک کےترکہ کو اس طرح  تقسیم کیاجائے گا ۔</p><p>1۔ <strong>والدہ  مرحومہ کے ترکہ کی  تقسیم کا  طریقہ </strong></p><p>مرحومہ   کے  انتقال کے وقت  ان کی ملک میں   منقولہ غیر منقولہ جائداد  ،  سونا  چاندی ، نقدی  اور چھوٹا بڑا جو بھی سامان   تھا   سب  مرحومہ  کا ترکہ  ہے ، اس میں سے پہلے اگر   مرحومہ کے ذمے کسی  کا قرض ہو تو   اس کو ادا   کیاجائے ، اس کے بعد   اگر مرحومہ نےکسی  غیر وارث کے لئے کوئی  جائز وصیت کی ہو   تو تہائی مال کی حد تک اس پر عمل کیاجائے ، اس کے بعد    مال کو مساوی 40 حصوں میں  تقسیم کرکے  دس  حصے  شوہر کا  ہو گا ﴿ یعنی  آپ کے والد کا ﴾ اور  اس کے بعد    چاروں لڑکوں میں  سے ہر ایک  کو 6،6 حصے  دیئے  جائیں  اور  دونوں لڑکیوں میں سے ہر ایک کو   3،3 حصے  دئے جائیں گے۔</p><p><strong>2۔ذاکر حسین  کے ترکہ کی تقسیم  کا طریقہ </strong></p><p>مرحوم ذاکر حسین   کے  انتقال کے وقت  ان کی ملک میں   منقولہ غیر منقولہ جائداد  ،  سونا  چاندی ، نقدی  اور چھوٹا بڑا جو بھی سامان   تھا   سب  مرحوم  کا ترکہ  ہے ، اس میں  ما ں کی میراث سے ملنے والا  حصہ بھی  شامل کیاجائے۔ اس میں سے سب پہلےکفن دفن کا متوسط حصہ نکالاجائے ،  اس کے بعد اگر   مرحوم کے ذمے کسی  کا قرض ہو تو   اس کو ادا   کیاجائے ، اس کے بعد   اگر مرحومر حوم نےکسی  غیر وارث کے لئے کوئی جائز  وصیت کی ہو   تو تہائی مال کی حد تک اس پر عمل کیاجائے ، اس کے بعد مال کو  24 حصوں  میں تقسیم کرکے  4 حصہ  والد کا اور  3حصے  بیوہ کے  ہونگے ، بقیہ  مال کو سات  حصوں میں تقسیم کرکے   دونوں لڑکوں کو  دو دو حصے  اور تینوں  لڑکیوں کو  ایک ایک  حصہ دیا جائے ۔</p><p>3۔ <strong>مرحوم  والد کے ترکہ کی   تقسیم کا طریقہ</strong></p><p>مرحوم کے  انتقال کے وقت  ان کی ملک میں   منقولہ غیر منقولہ جائداد  ،  ﴿ مکا نات ،دکانیں ﴾سونا  چاندی ، نقدی  اور چھوٹا بڑا جو بھی سامان   تھا   سب  مرحوم  کا ترکہ  ہے ، اس میں   بیوی  کی میراث سے ملنے والا  حصہ اور بیٹا  ذاکر حسین  کی  طرف سے ملنے والاحصہ بھی  بھی  شامل کیاجائے۔ اس میں سے سب پہلےکفن دفن کا متوسط حصہ نکالاجائے ،  اس کے بعد اگر   مرحوم کے ذمے کسی  کا قرض ہو تو   اس کو ادا   کیاجائے ، اس کے بعد   اگر مرحومر حوم نےکسی  غیر وارث کے لئے کوئی جائز  وصیت کی ہو   تو تہائی مال کی حد تک اس پر عمل کیاجائے ۔</p><p>اس  کے بعد  مال  کو مساوی   آٹھ  حصوں  میں تقسیم کرکے   تینوں  لڑکوں کو  دودو حصے اور لڑکیوں کو ایک ایک  حصے  دیاجائے۔</p><p>نوٹ؛ چونکہ  مرحوم  ذاکر حسین  اپنے والد  کی زندگی میں انتقال کرچکاتھا  اس لئے ان کو  اپنے  والد کی میراث  سے حصہ</p><p>نہیں ملے گا۔البتہ  دیگر  ورثا کو  چاہئے کہ  بطور  تبرع واحسان  ذاکر حسین کی بیوی  بچوں  کو  کچھ مال  دے جس  سے  ان کو  سہارا مل سکے ۔</p>",5094,jameya-tur-rasheed,میراث کے مسائل,مناسخہ کے احکام
2012-09-22,https://almuftionline.com/2012/09/22/8162/,قرآن مجید میں آل کےمعنی اور مطلب کی تحقیق,<p>عربی لغت میں “آل“ کا معنی خاندان، رشتےدار اعزاء و اقارب کے آیا ہے- لیکن قرآن میں بنی اسرائیل کے تعاقب میں آل فرعون کو دکھایا گیاہے- سوال یہ ہے کہ تعاقب تو بادشاہ وقت کا لشکر کرے گا نا کہ اسکا خاندان یا اعزاء و اقارب تو قرآن نے ان کے ساتھ “آل“ کا لفظ کیوں استعمال فرمایا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آل کے معنی عربی میں  اگرچہ خاندان اور ذریت کے بھی آتے ہیں ،لیکن اس کے حقیقی معنی پیرو کار یعنی تابعداری اور پیروی کرنے والے کےبھی آتے ہیں   اور عموما چونکہ اپنے خاندان کے لوگ نظریات میں ساتھ ہوتے ہیں، اس لیے ان پر بھی یہ لفظ بولا جاتا ہے،لہذا آل فرعون کا معنی فرعون کے متبعین کے ہیں ،نہ کہ ان کے خاندان کے، اور آل رسول سے مراد بھی آپ صلی اللہ علیہ وسلم کے  ماننے والے اور پیروی کرنے والوں کے ہیں۔</p>",8162,jameya-tur-rasheed,قرآن کریم کی تفسیر اور قرآن سے متعلق مسائل کا بیان,متفرّق مسائل
2012-09-22,https://almuftionline.com/2012/09/22/7859/,ایک سابق فتوی(خدا کی قسم تمہارا جسم مجھ پر حرام ہے کہنے کا حکم) سے متعلق دوبارہ استفسار پر جواب,"<p>مفتی صاحب!آپ سے لیے گئے فتویٰ کی وضاحت درکار ہے،فتوی کی کاپی منسلک کر رہی ہوں ساتھ ۔اس کے مطابق شوہر کہتے ان کی نیت طلاق کی نہیں، بلکہ ہمبستری نہ کرنے کی تھی تو کیا یہ ایلاء ہی مانا جائے گا؟ اب تجدیدِ نکاح کی ضرورت تو نہیں ہے نا؟ آپ نے نیچے یہ بھی لکھا کہ احتیاط کے طور پر نکاح کر لیں تو اگر نکاح باقی ہے تو دوبارہ نکاح کی کیا ضرورت ؟اور شوہر اب اسی بات پر ہیں کہ بس قسم کا کفارہ ادا کر دوں گا اور نکاح کے لیے قطعاً نہیں مان رہے کہ جب مفتی صاحب نے کہہ دیا ہے تو یہ ایلاء ہے،اب نکاح کی ضرورت نہیں ،ایسے میں دوبارہ نکاح کی ضرورت واقع ہی نہیں ہے،وضاحت فرما دیں ۔جزاک اللہ۔ایک اور چیز کا اضافہ کرتی چلوں ،جب شوہر نے"" تمھارا جسم مجھ پر حرام ہے"" کہا تھااور ساتھ میں کہا تمھارے ہاتھ کا بنا ہوا کچھ بھی حرام ہے اور ساتھ یہ الفاظ کہے کہ اب جو میرے دل میں آئے گا میں کروں گا ،میری طرف سے رشتہ ختم ہوتا ہو،ہو جائے میں صبح ہی واپس گھر جاؤں گا ،ختم کر دوں گا ہمیشہ کے لیے،۔مجھے کوئی دلچسپی نہیں اس میں، ختم ہے ،میری طرف سے سب تو میں نے (چونکہ کہیں پڑھا تھا کہ حرام لفظ کہنے سے طلاق بائن ہو جاتی)  ان سے کہا کہ آپ کے یہ الفاظ کہنے سے رشتہ ختم ہو گیا ہے تو انھوں نے کہا میں ختم کر کے جاؤں گا اب اسے جو طریقہ ہے اس سے ۔میں نے کہا نکاح ختم ہو جاتا ہےایسے تو انھوں نے کہا بھاڑ میں جائے ہو جائے بھلے ختم ۔میں نے پہلے جو سوال آپ کو بھیجا تھا اس میں یہ باتیں نہیں لکھی تھیں۔کیا ان باتوں کا کوئی اثر تو نہیں پڑا نکاح پر،میں بہت وہمی ہوئی ہوئی ہوں اس معاملے میں،ذہنی مر یضہ بنتی جا رہی ہوں،کبھی کوئی وسوسہ آتا کبھی کوئی کہ کہیں گناہ نہ ہو جائے، کہیں طلاق نہ ہو گئی ہو ،شوہر اب اس بات پرکہ ایلاء ہوا ہے،تجدیدنکاح کے لیے قطعاً نہیں مان رہے،برائے مہربانی جلد جواب دیکرمیری مدد کریں،جزاک اللہ۔</p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب شوہر کے کلام میں ایلاء کے مفہوم کا احتمال ہے اور طلاق پر دلالت کرنے میں صریح نہیں اور شوہرنےواضح الفاظ میں اس سے طلاق مراد ہونے کی تصریح  بھی نہیں کی ہے تو ایسی صورت میں اس شرعاآپ کے لیے شوہر کی بات کا اعتبارکرناجائزہے،شوہرکی طرف سےاگر کسی قسم کی غلط بیانی ہوگی تواس کا وبال اسی پر ہوگا،لہذا آپ کوکسی قسم کے وہم یا شبہہ میں  پڑنے کی ضرورت نہیں۔</p>",7859,jameya-tur-rasheed,طلاق کے احکام,الفاظ کنایہ سے طلاق  کا بیان
2012-09-17,https://almuftionline.com/2012/09/17/8302/,میراث کے مال  میں  سے صدقہ    کرنے کاحکم,<p>والدہ  مرحومہ  کی کوئی چیز مثلا  قران کریم ،دوسری کتا بیں  اور تسبیحات  وغیر میراث  میں شامل کرنے  کی  بجائے   کسی کو    صدقہ  کرنا جائز ہے یا نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>تقسیم  ترکہ سے  قبل میت کی کسی چیز  کا خیرات  کرنا جائز نہیں  ،ترکہ کی ہر چیز میں  ہر  وارث کا  حق  ہے ، تقسیم کے بعد    جو  وارث جتنا چاہے  خیرات  کرے ۔البتہ  اگر  سارے  ورثاء  بالغ ہوں  اور  سب  آپس کی رضامندی  سے   کوئی چیز  صدقہ  کرنا  چاہیں  تو   اس کی  گنجائش ہے ۔﴿ احسن  الفتااوی ج/۹﴾</p>",8302,jameya-tur-rasheed,میراث کے مسائل,مناسخہ کے احکام
