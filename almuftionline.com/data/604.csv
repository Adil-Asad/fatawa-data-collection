issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-12,https://almuftionline.com/2021/12/12/6498/,گرافک ڈیزائننگ,<p>گرافک ڈیزائننگ کا حکم اور جانداروں کی تصویر لگانا یا خاکہ کرنا تھمب نیل اور لوگووغیرہ بنانے کا حکم کیا ہے ؟ اگر تصویر والی ڈیزائنیں مالک پرنٹ کرے تو گناہ ہوگا ؟حرام طریقے کوحلال کرنے کا حکم کیا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>گرافک ڈیزائننگ تو جائز ہے اوراس میں جانداروں کی جائزمنظر کشی پر مشتمل تصاویربنانا،لگانا بھی جائز ہے،البتہ جانداروں کی واضح تصویروں کی پرنٹنگ  جائز نہیں،لہذا اگر گرافک ڈیزائننگ کرنے والا ایسی تصاویر کی پرنٹنگ نہ کرے،یا تصویریں جانداروں کی نہ ہوں یا جانداروں کی تو ہوں ،لیکن اتنی چھوٹی ہوں کہ کھڑے ہوکر دیکھنے پر واضح نہ ہوں یاواضح ہوں، لیکن ان کا پرنٹ کرنا مقصود نہ ہو توایسی صورت میں یہ کام جائز ہے،البتہ اگر جانداروں کی واضح تصویروں کی  بلا  شرعی جوازپرنٹ کرنا مقصود ہو تو خواہ خود پرنٹ نکالا جائے یا دوسراجس کے لیے بنائی جائے وہ پرنٹ نکالے بہر حال ناجائز ہےاور اس کی کمائی بھی صحیح وجائز نہیں، البتہ اگر جائز وناجائز دونوں قسم کے کام وتصاویر ہوں تو جس قدر کام ناجائز کیا جائےتنخواہ واجرت کا اس قدر حصہ صدقہ کردیا جائے۔</p>",6498,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2021-12-12,https://almuftionline.com/2021/12/12/6116/,کوکنگ آئل کے کاروبار میں قبضہ سے قبل خریدوفروخت کی صورتیں,"<p>ہمارا تعلق کوکنگ آئل کے کاروبار سے ہے ،  بازار میں رائج مختلف طریقوں کا حکم معلوم کرنا مقصود ہے، بنیادی طور پر ہمارے ہاں تین طبقات ہیں :</p><p>1- امپوٹر یا آئل ریفائنریز جو پام آئل یا کوکنگ آئل بیچتی  ہیں ۔</p><p>2- آئل ڈپو یا گھی ملز جو بازار سے پام آئل یاکوکنگ آئل خریدتی ہیں ۔</p><p>3 - مذکورہ بالا دو طبقوں کے در میان مڈل مین (<span dir=""LTR"">Middle Man</span>) تا جر ہوتے ہیں ۔</p><p> ان میں سے سب سے پہلے مڈل مین جو معاملات کرتے ہیں ان سے متعلقہ امور ذکر کیے جاتے ہیں :</p><p><strong>(الف)</strong> مڈل مین امپوٹر سے مال خریدتے ہیں اور پھر گھی مل یا آئل ڈپو و الےكوفروخت کرتے ہیں ۔ مڈل مین کے پاس مال رکھنے کی جگہ نہیں ہوتی،وہ جب امپوٹر سے مال خریدتے ہیں تو وہ مال امپوٹر کے پاس ہی رہتا ہے ۔ اسی حال میں مڈل مین اس کو فروخت کر دیتے ہیں پھر مال کی ڈیلیوری اس طرح ہوتی ہے کہ مڈل مین جب گھی مل کو سودا بیچ دیتا ہے تو گھی مل اپنے کسی ٹرانسپورٹر سے آئل ٹینکر کرایہ پر لے کر ٹریڈر سے مال کا مطالبہ کرتے ہیں، ٹریڈر حضرات اس ٹرانسپورٹ کو امپوٹر کے آئل ٹرمینل سے بھیج دیتے ہیں، جہاں امپوٹر کا مال رکھا ہے اور کہہ دیتے ہیں کہ ہمارا مال اس گاڑی والے کو دے دیں ۔ یوں امپوٹر کی طرف سے تاجر کا مال اس گاڑی میں لوڈ ہوتا ہے اور تاجر اپنے پاس لوڈ کر لیتے ہیں کہ فلاں امپوٹر سے اتنا مال وصول ہو گیا اور فلاں گاہک جو گھی مل والا ہے اس کو اتنامال ڈیلیور ہو گیا ۔</p><p>واضح رہے کہ مڈل مین ٹریڈرنے اس پورے عمل میں اس مال پر حسی قبضہ تو کیا ہی نہیں اور نہ ہی اس  کی جانب کسی مرحلے میں اس مال کا ضمان منتقل ہواکہ جس کے نتیجے میں مال کی ہلاکت کی صورت میں مڈل مین تا جر کا نقصان شمار ہو ،البتہ تا جر کے نام سے ، امپوٹر تحریر دے دیتا ہے کہ فلاں تاجر کو اتنا مال دے دیا جائے اب وہ تاجرخود گاڑیاں لگوا کر اسے اٹھوالے اور کہیں اتروا دے یا اپنے ہی کسی گاہک کومال بیچ کر اسی کی گاڑیوں میں مال لوڈ کر والے ۔</p><p><strong>( ب )</strong> اکثر ایسا بھی ہوتا ہے کہ امپورٹر سے پہلے ایک تاجر مال خریدتا ہے اور دوسرے تاجر کو سودا فروخت کر دیتا ہے، پھر کبھی یہ دوسرا تاجر بھی اپنا نفع رکھ کر کسی تیسرے تاجر کو سودا بیچ دیتا ہے پھر یہ سلسلہ چار ، پانچ ، چھ تاجروں میں بھی چلتا ہے پھر آخری تاجر کسی گھی مل یا آئل ڈ پو والے کو بیچ دیتا ہے ۔</p><p>اب گھی مل والا اپنے مال کی ڈیلیوری کا تاجر سےتقاضہ کرتا ہے تو یہ آخری تاجر اپنے بائع تاجر سے ڈیلیوری کا تقاضہ کرتا ہے اسی طرح امپورٹر تک مال کے حوالے ہوتے رہتے ہیں ،بالآخر آئل ڈپو یاگھی مل والے کی گاڑی امپوٹر کے ٹرمینل پر جاتی ہے اور وہ مال لوڈ کر دیا جاتا ہے اس طرح درمیان کے تمام تاجروں کا سودا مکمل ہو جاتا ہے، مثلاً:</p><p>امپوٹر نے زید کو بیچا ، زید نے عمر کو بیچا ، عمرنے بکر کو بیچا، بکر نے خالد کو بیچا ۔ خالد نے گاڑی بھیجی اور بکر سے مال کا مطالبہ کیا ، بکر نے کہا کہ یہ مال عمر سے لے لو جب عمر سے مال مانگا گیا تو اس نے کہا کہ یہ مال زید سے لے لو جب زید سے مانگا گیا تو اس نے کہا کہ یہ مال فلاں امپوٹر کے آئل ٹرمینل پر بھیج دو اور وہاں زید کہتا ہے کہ میرا مال اس گاڑی میں لوڈ کر دیں ۔</p><p>اس صورت میں بھی کسی کی طرف قبضہ اور ضمان منتقل نہیں ہوتا، تمام مڈل مین حضرات نے صرف مال کے حوالے کیے، البتہ آخری صارف نے مال پر قبضہ کیا، مال کا ضمان یا تو امپوٹر کے قبضہ میں تھا، اب گاڑی لوڈ ہو جانے کے بعد آخری صارف ( جو مثال میں خالد ہے ) کے ذمے ہے ۔  اس صورتِ حال کی روشنی میں سوالات درج ذیل ہیں:</p><p>1۔اس قسم کے معاملات کا کیا حکم ہے اور ان سے حاصل ہونے والے نفع  کا کیا حکم ہے ؟</p><p>2۔ مڈل مین تاجر کے اس مال پر قبضہ اور ضمان میں آنے کی کیا کوئی صورت ہے ؟ کیونکہ اگر یہ حضرات مال اٹھاکر کہیں رکھوائیں تو آمدنی سے زیادہ خرچہ اور کرایہ لگ جائے گا ۔</p><p>3۔ جب کئی تاجر درمیان میں ہوں جیسے کہ  پیچھے مثال ذکر کی گئی تو کیا  ان سب کا قبضہ و ضمان  کیسے ہو گا؟</p><p>4۔ کیا صرف مڈل مین  تاجر کا امپوٹر سے کہہ دینا کہ "" میں اپنے خریدے ہوئے مال کا ضامن ہوں جو آپ کے پاس رکھا ہے""  اس سے قبضہ و ضمان ثابت ہو جائے گا ؟</p><p>5۔  ایسی صورتحال میں قبضہ و ضمان ہر ہر تاجر کیسے حاصل کرے؟ اس کی تدبیر کیا ہے؟</p><p>6۔ کیا تاجروں کا یہ کہنا  درست  ہے  ؟کہ "" ہم مال کے نفع نقصان کے ضامن ہیں تو یہ ضمان اور رسک  معاملے کے جائز ہونے کیلئے کافی ہے ‘‘ کیونکہ مال کے ریٹ بڑی تیزی سے گھٹتے بڑھتے رہتے ہیں کوئی تاجرصبح  ایک سودا لیتا ہے اور شام تک اس میں ہزاروں یا لا کھوں  روپے کا نفع یا نقصان ہو جاتا ( ریٹ کے تیزی سے بار بار کم و بیش ہونے کے سبب ) نیز تاجروں کا یہ خیال کہ  اپنے بائع کو پورے پیسے دینے کے ہم ذمے دار ہیں، چاہیں خریدار سے ملیں یانہ ملی، یہ بھی تو رسک اور ضمان ہے ۔کیا یہ بات شرعًا ضمان کی شرط کیلئے کافی ہے ؟</p><p><strong>وضاحت: </strong>سائل نے فون پر بتایا کہ بیرون ممالک سے کوکنگ آئل (خواہ ریفائن شدہ ہو یا غیر ریفائن شدہ بہرصورت) بڑے بڑے ٹینکروں میں ہوتا ہے، اسی حالت میں اس کی خریدوفروخت ہوتی ہے، ایسا نہیں ہوتا کہ ٹینکر سے آئل علیحدہ کرکے فروخت کیا جاتا ہو، بلکہ سینکڑوں ٹن کے ٹینکر میں سے ہی زید، عمرو اور بکر خرید کر آگے بیچ رہے ہوتے ہیں، جس میں تعیین بھی نہیں ہوتی کہ کس کا کون ساآئل ہے؟ البتہ مقدار کا علم ہوتا ہے کہ کس نے کتنا آئل خریدا ہے؟ اس کا فیصدی حصہ معلوم ہوتا ہے۔واضح رہے کہ یہ کام ہول سیل میں بڑی مقدار میں ہوتا ہے، مثلاً: عمومًا ایک سودا 30 ٹن کا ہوتا ہے،جو ایک گاڑی کا مال ہے، روزانہ بازار میں 50 سے 100 گاڑیوں کے مال کی خرید و فروخت عام معمول ہے، کبھی اس سے کم اور کبھی اس سے بہت زیادہ مقدار کے سودے ہوتے ہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>1۔مال خریدکرآگے فروخت کرنے کے لیے شرعاً قبضہ کا ہونا ضروری ہے ،اس کی وجہ یہ ہے کہ قبضہ کیے بغیر کوئی چیز کسی کے ضمان میں داخل نہیں ہوتی، جبکہ حدیثِ پاک میں ""ربح مالم یضمن"" سے منع کیا گیا ہے، جس کا مطلب یہ ہے کہ جو چیز آدمی کے ضمان اور ذمہ داری میں نہ ہو آدمی کے لیے اس چیز کو بیچ کر نفع حاصل کرنا جائز نہیں، کیونکہ شریعت اس بات سے منع کیا ہے کہ چیز کسی کے ضمان میں ہو اور اس سے نفع کوئی اور شخص حاصل کرے، اس لیے حدیثِ پاک کی رُو سے  قبضہ کیے بغیر آگے مال فروخت کرنا ناجائز اورگناہ ہے۔</p><p>ایسی خریدوفروخت کو فقہی اصطلاح میں فاسد (ناجائز اور خراب) کہا جاتا ہے اور فاسد خریدوفروخت کا حکم یہ ہے کہ اس خریدوفروخت کو فسخ کرنا <span dir=""LTR"">(Cancel)</span> اور اللہ تعالیٰ سے اس پر توبہ واستغفار کرنا فریقین کے ذمہ لازم ہے، لیکن اگر فریقین نے اس خریدوفروخت کو ختم نہ کیا اور اس کے ذریعہ نفع حاصل کیا تو حاصل شدہ نفع کا حکم خریدار اور فروخت کنندہ دونوں کے اعتبار سے علیحدہ علیحدہ ہے، خریدار نے آئل خریدنے اور پھر آگے بیچنے پر جو نفع حاصل کیا ہے وہ نفع بلانیتِ ثواب صدقہ کرنا واجب ہے، البتہ فروخت کنندہ نے آئل کی قیمت جو کرنسی کی صورت میں حاصل کی ہے اس کے ذریعہ کوئی خریدوفروخت کرکے جو نفع حاصل کیا ہے وہ صدقہ کرنا ضروری نہیں۔ ان کے درمیان وجہٴ فرق یہ ہے کہ کرنسی متعین کرنے سے متعین نہیں ہوتی، یہی وجہ ہے کہ اگر خریدوفروخت کے دوران ایک نوٹ کی جگہ دوسرا دے دیا جائے تو دوسرا فریق اس پر اعتراض نہیں کرتا، اس لیے فاسد خریدوفروخت میں لی گئی کرنسی کا نفع میں کوئی دخل نہیں ہوتا۔ جبکہ کرنسی کے علاوہ دیگر چیزیں جیسے آئل وغیرہ وہ متعین کرنے سے متعین ہوتی ہیں، اس لیے ان کو بیچ کر حاصل شدہ نفع میں ان کا دخل ہوتا ہے، اس لیے ان کے ذریعہ ناجائز طریقہ سے حاصل کیا گیانفع صدقہ کیا جائے گا۔</p><p>2۔ مذکورہ صورت میں صرف اخراجات کے خوف سے شرعی حکم چھوڑنا مسلمان کے لیےبالکل جائزنہیں،</p><p>شریعت کے مطابق تجارت کرنے کے لیے اگر بقدرِ ضرورت اخراجات آتے ہیں تو اللہ تعالیٰ مالِ تجارت میں اتنی برکت بھی ڈال دیتے ہیں، لہذا ہرمڈل مین تاجر کو چاہیے کہ آئل خرید کر پہلے  اس پر قبضہ کرے اور پھر آگے آئل ڈپو والے کوبیچے اور عام حالات (جب امپورٹر اور آئل ڈپو والے کے درمیان صرف ایک مڈل مین تاجر ہو) میں مڈل مین کے قبضہ كی دو جائز صورتیں ہو سکتی ہیں:</p><p><strong>الف:</strong> مِڈل مین امپورٹر سے مال خرید لے اور پھر آگے  آئل ڈپو والے سے  آئل کی فروختگی کا صرف وعدہ کرے، اس کے لیے وہ آرڈر لیتے وقت رقم ایڈوانس بھی وصول کر سکتا ہے، آرڈ لینے کے بعد امپورٹر کے پاس اپنی گاڑی بھیجے اور مطلوبہ مقدار میں  آئل ڈپو والے تک پہنچا دے، جب یہ آئل ڈپو والے کے پاس پہنچے گا تو اس وقت صراحتاً زبانی خریدوفروخت کا معاملہ کر لیں اور اگر زبانی معاملہ نہ بھی کریں تو بھی آئل ڈپو والے کے پاس پہنچنے سے تعاطیاً (بغیر ایجاب وقبول کے مال دینا اور لینا)خریدوفروخت کا معاملہ منعقد ہو جائے گا۔ البتہ اس صورت میں یہ ضروری ہے کہ امپورٹر سے آئل اٹھانے والی گاڑی  مڈل مین کی طرف سے ہو، تاکہ وہ بطورِ وکیل مال پر قبضہ کرکے آئل ڈپو والےتک پہنچائے اور شرعاً وکیل کا قبضہ موکل کا قبضہ اور ضمان شمار ہوتا ہے۔</p><p><strong>ب:</strong> دوسری صورت یہ کہ مڈل مین آئل خرید کر اپنے گودام یا اسٹور میں رکھے اور پھر اس کے بعد وہ آئل ڈپو والےکو فروخت کرے، اپنے گودام یا اسٹور میں مال رکھنے سے قبضہ اور ضمان دونوں خودبخود مڈل مین کی طرف منتقل ہو جائیں گے۔</p><p>لہذا اگر امپورٹر اور آئل ڈپو والے کے درمیان صرف ایک مِڈل مین تاجر ہو تومذکورہ بالادونوں صورتیں  قابلِ عمل ہیں، لیکن اگر ان کے درمیان کئی مڈل مین تاجر ہوں، جیسا کہ سوال میں مذکور ہے تو اس صورت میں صرف دوسری صورت شرعاً قابلِ عمل ہو سکتی ہے، پہلی صورت  شرعاًقابلِ عمل نہیں ہو گی، کیونکہ گاڑی والا شخص صرف ایک آدمی کی طرف سے ہی وکیل بن سکتا ہے، دو آدمیوں کی طرف سے اس کا وکیل بننا درست نہیں، لہذا صرف ایک مڈل مین کے گاڑی بھیجنے سے سب مڈل مین<span dir=""LTR"">(Middle Men)</span> تاجروں کا شرعاً قبضہ نہیں ہو گا، بلکہ ہرمڈل مین تاجر کا کوکنگ آئل پر علیحدہ قبضہ ہونا ضروری ہے اور یہ اسی وقت ممکن ہو گا جب ہر مڈل مین آئل خرید کر اپنے گودام یا ٹینک میں رکھے اور پھر آگے بیچے تو معاملہ درست ہو گا، ورنہ نہیں۔</p><p>3۔ درمیان کے دیگر تاجرحضرات کے قبضہ کرنے کی صورت بھی یہی ہے کہ ہرمڈل میں  مال اٹھا کر اپنے گودام وغیرہ میں منتقل کریں یا کم ازکم اپنی گاڑی میں مال اٹھا کرخریدار تک پہنچائیں، ان دونوں صورتوں کے علاوہ آئل امپورٹر کے قبضہ میں موجود رہنے کی صورت میں قبضہ کا ہونا ممکن نہیں۔</p><p>4۔ مِڈل مین تاجرکا امپورٹر سے یہ کہہ دینا کہ"" میں اپنے خریدے ہوئے مال کا ضامن ہوں"" قبضہ اور ضمان کے</p><p>لیے کافی نہیں، کیونکہ ضمان کا مدار قبضہ پر ہے اور قبضہ کے تحقق کے لیے کم ازکم تخلیہ ضروری ہے اور تخلیہ (خریدار کو بغیر کسی مانع کے چیز استعمال کرنےکا مکمل اختیار دے دینا) کے لیے فقہائے کرام رحمہم اللہ نے درج ذیل چار شرائط ذکر کی ہیں:</p><p><strong>الف: </strong>خریدار کو  صراحتاً یا  دلالتاً چیز کے استعمال کی اجازت دی جائے۔</p><p><strong>ب:</strong> وه چيز خریدار کے قریب ہو، اگر وہ چیز دور ہو تو تخلیہ کےمعتبرہونے کے لیے اتنا وقت گزرنا ضروری ہے کہ جس میں خریدار اس چیز کے پاس پہنچ کر اس کے استعمال پر بالفعل قادر ہو سکے۔</p><p><strong>ج:</strong> وہ چیز متعین اور ممیز ہو، یعنی دوسری چیزوں سے جدا اورعلیحدہ ہو۔</p><p><strong>د:</strong>  چیز کسی کے حق کے ساتھ مشغول نہ ہو، یعنی سامان یا کسی اور چیز کے ذریعہ کسی شخص کے زیرِ استعمال نہ ہو۔</p><p>اگر ان چار شرطوں میں سے کوئی ایک شرط بھی نہ پائی جائے تو تخلیہ درست نہیں ہوتا، جبکہ سوال میں ذکر کی گئی صورت کے مطابق آئل فروخت کنندہ کے ٹینکر وغیرہ میں ہی موجود ہوتا ہے، علیحدہ نہیں کیا جاتا اور  اسی حالت میں اس کی  خریدوفروخت ہو رہی ہوتی ہے، اس لیے اس پر تخلیہ کے ذریعہ قبضہ کے تحقق کا  حکم لگانا ممکن نہیں۔</p><p>5۔ اس کا جواب سوال نمبر۲اور۳کے جواب میں گزر چکا ہے۔</p><p>6۔ تاجروں کا یہ کہنا کافی نہیں کہ "" ہم مال کے نفع و نقصان کے ضامن ہیں تو یہ ضمان اور رسک(<span dir=""LTR"">Risk</span>) معاملہ کے جائز ہونے کیلئے کافی ہے"" کیونکہ شریعت نے خریدوفروخت میں نفع ونقصان کے ضامن ہونے کے کچھ اصول مقرر کیے ہیں، ان اصولوں کی روشنی میں نفع ونقصان کا ضامن بننا درست ہو گا، ان اصولوں سے ہٹ کر اگر کوئی شخص کسی مال کے  نقصان کی ذمہ داری قبول کرتا ہے تو شرعاً اس کو ضامن نہیں ٹھہرایا جا سکتا اورنہ ہی اس ضمان کی بنیاد پر نفع کے حلال ہونے کا حکم لگایا جا سکتا ہے۔</p><p>خریدفروخت کے معاملے میں شریعت نے خریدے گئے مال پر قبضہ کے بغیر ضمان کو معتبر نہیں مانا،  مذکورہ صورت میں جب خریدا گیا  مال معلوم اور متعین نہیں تو اس صورت میں شرعاً اس مال کا ضمان لینا  بھی شرعاً درست اور معتبرنہیں اور ضمان درست نہ ہونے کی وجہ سے اس کی بنیاد پر نفع حاصل کرنا بھی جائز نہیں۔</p><p>یہ بھی یاد رہے کہ مذکورہ صورتِ حال میں سٹہ کا عنصر بھی پایا جاتا ہے، کیونکہ مال غیر متعین اور غیر ممیز ہونے کی صورت میں ایک ہی جگہ پر موجود ہوتا ہے اور اسی حالت میں کئی لوگ قبضہ کیے بغیر ایک دوسرے سے صرف زبانی یا تحریری طور پر معاہدہ کرکے نفع کما رہے ہوتے ہیں اور سوال میں ذکر کی گئی تفصیل کے مطابق آئل کے ریٹ بھی ایک ہی  دن میں مسلسل اوپر نیچے ہو رہے ہوتے ہیں، اسی صورتِ حال کو جوا اور سٹہ کہا جاتا ہے، جوکہ شرعاً حرام اور ناجائز ہے،نیز امپورٹر اورآئل ڈپو والے كے درمیان  اتنے تاجروں (<span dir=""LTR"">Middle Men</span>) کے آنے سے پروڈکٹ کی قیمتوں میں بے تحاشا اضافہ ہوتا ہے، جو عام صارفین کے لیے حرج اور مشکلات کا باعث ہے،  اس لیے اس طرح خریدوفروخت کی کسی صورت اجازت نہیں دی جا سکتی۔</p>",6116,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-12-12,https://almuftionline.com/2021/12/12/5935/,جائیداد پر ناجائز طور پر قابض شخص کو تصرف سے روکنا,"<p>کیا فرماتے ہیں علمائے کرام اس مسئلہ کے بارے میں کہ سید موسی جان نے 1982ء میں بتوسط سید عبد الرزاق، حاجی رحمت اللہ دمڑ سے کلی گل محمد سیدان میں سینتالیس ہزار فٹ زمین جو کہ خسرہ نمبر <span dir=""LTR"">1472/302</span> ہے خریدی اور حاجی رحمت اللہ نے تمام کاغذات (انتقال اور فرد) سید موسی جان کو دے دیا، لیکن موسی جان نے پیمائش نہیں کی اور عبد الرزاق کے بتائے ہوئے نشان پر دیوار تعمیر کردی۔ اس کے بعد عبد الرزاق کا انتقال 1991ء میں ہوا ور تمام اختیارات عبد الرزاق کے بیٹے سید عبد الطیف کو ملے۔ سید عبد الطیف نے تمام جائیداد چچازاد بیٹوں میں یکساں تقسیم کردی۔ سید موسی جان کے پڑوس میں جو زمین تھی وہ سید عبد الباری وغیرہ کے حصے میں آئی۔ سید عبد الباری نے یہ زمین(خسرہ نمبر <span dir=""LTR"">1473/302</span> ) سن 2001ء میں سید عبد المنان کو فروخت کردی اور اس کے ساتھ سید موسی جان کی دس ہزار سات سو چھیالیس فٹ بھی فروخت کردی۔ عبد المنان نے خریداری کے بعد سید موسی جان کی زمین پر بھی تعمیر کردی اور تقریباً آٹھ ہزار فٹ خالی ہے۔ سید موسی جان جب 2011ء میں اپنی زمین خسرہ نمبر <span dir=""LTR"">1472/302</span> کی پیمائش کی تو زمین تقریباً دس ہزار سات سو چھالیس فٹ کم ہوئی۔ پھر موسی جان نے فٹ واری نے جب کاغذات چیک کیے، تو بتایا کہ زمین پڑوس میں طولاً واقع ہے اور کچھ زمین پر عبد المنان نے تعمیر کی ہے، بقیہ زمین خالی پڑی ہوئی ہے اور عبد المنان کے بھائی اس پر تعمیر کرنے کا ارادہ رکھتے ہیں، جبکہ سید موسی جان نے سید عبد الطیف سے کہا کہ آپ لوگوں نے میری زمین کو عبد المنان کو فروخت کیا ہے، مجھے میری زمین واپس  کی جائے، جس پر عبد الطیف نے کہا کہ آپ تھوڑا انتظار کریں میں زمین واپس کر دوں گا۔ اسی عرصے میں کئی سال گزر گئے اور عبد الطیف کا انتقال ہوگیا۔ عبد الطیف کے انتقال کے بعد اس کے بیٹے اور بھائی سمیت کزن انکاری ہوگئے، جس کے بعد سید موسی جان نے سید عبد المنان کو خسرہ نمبر <span dir=""LTR"">1472/302</span> پر مزید تعمیر سے روک دیا، جبکہ عبد المنان وہ زمین سید موسی جان کو دینے کے لیے تیار نہیں ہے۔</p><p>اب پوچھنا ہے کہ سید موسی جان کو کیا یہ حق حاصل ہے کہ وہ عبد المنان اور ان کے بھائیوں کو زمین پر تعمیر سے روکے اور اپنی زمین <span dir=""LTR"">1472/302</span> کا عبد المنان اور ان کے بھائیوں سے مطالبہ کرے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر دستاویزی ثبوتوں سے یہ بات ثابت ہوجائے کہ مذکورہ زمین سید موسی جان پہلے خرید چکا ہے، اگرچہ اس نے اس زمین پر قبضہ اور تعمیر وغیرہ نہیں کی تو اب کسی اور کا اس کو فروخت کرنا بھی درست نہیں اور نہ ہی خریدار کے لیے اس پر تعمیر کرنا شرعاً جائز ہے، البتہ فریق ثانی کو اپنے پیسے واپس لینے کا حق ہے۔</p>",5935,jameya-tur-rasheed,غصب اورضمان”Liability” کے مسائل,متفرّق مسائل
2021-12-12,https://almuftionline.com/2021/12/12/5703/,گاہک کا  مال چھپا کر بعد میں فروخت کرنے کا حکم,"<p>سوال یہ ہے کہ کپڑا بنانے کی فیکٹری میں دھاگے سے  کپڑا بنا نے والے مزدور اور اس فیکٹری کے مالکان کپڑا بنوانے والے کا کچھ  دھاگہ  بچا کر اپنے پاس رکھتے ہیں اور بعد میں اسے بیچ دیتے ہیں اور بیچنے کی وجہ درج ذیل بتا تے ہیں :</p><ol>
<li>کپڑا بنوا نے والے دھاگہ وقت پر نہیں دیتے جس کی وجہ سے مشینیں بند کرنی پڑتی ہیں اور مزدوروں کو دہاڑی دینی   پڑتی ہے ، جگہ کا کرایہ دینا پڑتا ہے اور بہت سے خرچے فکس ہوتے ہیں ۔</li>
<li>مزدور  کہتے ہیں کہ مزدوری کم ملتی ہے اور صرف مزدوری میں وارا نہیں پڑتا ۔</li>
<li>دھاگے کا وزن ہمیشہ برابر نہیں آتا اور ہمیشہ چیک بھی نہیں کر سکتے بہت مشکل ہے، اگر کبھی دھاگہ کم ہو جاتا ہے تو بنوانے والا پیسے کاٹ لیتا ہے۔</li>
<li>دھاگہ خراب دیتے ہیں اور کپڑا اچھا مانگتے ہیں اور اگر کپڑا خراب نکلے تو مزدوری کاٹ لیتے ہیں۔</li>
</ol><p>نوٹ: کپڑا بنوانے والے بھی جانتے ہیں مزدور اور فیکٹری مالکان دھاگہ چوری کرتے ہیں اور یہ بھی جانتے ہیں کہ ہم نے دھاگہ خراب دیا ہے۔ بعض اوقات وہ اس  معاملہ میں جھگڑتے ہیں  لیکن پھر بھی کپڑا بنواتے ہیں۔ کپڑا بنوانے والا بھی کماتا ہے اور بنانے والا بھی۔ کیا فیکٹری مالکان کا دھاگہ بچا کر اسے بیچنا جائز ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>فیکٹری مالکان اور کپڑا بنا نے والے مزدوروں کا کپڑا بنوانے والے گاہک کا   دھاگہ چھپا کر بعد میں اسے بیچنا شرعاً ایک نا جائز  کام ہے کیونکہ یہ  ایک طرح کی چوری ہے  اور درج بالا وجوہات کی وجہ سے اس نا جائز کام کو جواز  فراہم  نہیں کیا جاسکتا ۔ کپڑا بنوانے والے گاہکوں کا فیکٹری مالکان اور مزدوروں سے جھگڑ نا اس بات کی دلیل ہے کہ وہ اس کام  پر راضی نہیں ہیں۔ چنانچہ فیکٹری مالکان اور مزدوروں  پر  واجب ہے کہ وہ اس نا جائز اور قبیح عمل سے توبہ کریں اور چھپائے ہوئے دھاگے کو اصل مالک کو لوٹائیں اور اگر وہی دھاگہ موجود نہ ہو تو اس کی رقم   اس  کو واپس کریں ۔ اگر اصل گاہک کو  کسی بھی وجہ سے لوٹانا ممکن نہ ہو تو دھاگے کی رقم بغیر ثواب کی نیت کے  کسی   مستحق کو صدقہ  کردیں اور   آئندہ اس بات کا خیال رکھیں کہ کپڑا اسی معیار کے مطابق  ہو جو  بنوانے والے کو مطلوب  ہو۔</p><p>اس اصولی بات کے بعد یہ سمجھئے کہ جن صورتوں میں فیکٹری مالکان اور مزدوروں کو واقعی نقصان ہوتا ہو مثلاً اخراجات پورے نہ ہوتے ہوں یا    نفع میں کمی ہوتی ہو یا دھاگہ پورا نہ  ہوتا ہو تو ان تمام صورتوں میں فیکٹری مالکان اور گاہک ساتھ بیٹھ کر باہمی رضامندی سے کسی بات پر اتفاق کر لیں  تاکہ ایک دوسرے پر ظلم و زیادتی سے بچ سکیں اور  کسی ناجائز کام کا  ارتکاب بھی  نہ کرنا پڑے، مثلاً اجرت میں اضافہ کرلیں یا گاہک کو وقت پراور پوری مقدار کا اور اسی طرح  اچھے معیار کا   دھاگہ دینے کا پابند کریں ۔ الغرض اپنے  معاملات کو شریعت کے مطابق کر نے کی کوشش کریں کیونکہ اسی میں برکت اور کامیابی ہے ۔</p>",5703,jameya-tur-rasheed,خرید و فروخت کے احکام,اموال خبیثہ کے احکام
2021-12-12,https://almuftionline.com/2021/12/12/5701/,جیلیٹن اور انسانی  یا حیوانی سیلز سے بنی ویکسین لگانے کا حکم,"<p>دنیا میں بننے والی تقریباً تمام ہی ویکسین میں <span dir=""LTR"">porcine </span>جیلیٹن اور انسانی یا جانور کے سیلز کا استعمال کیا جاتا ہے مثال کے طور پر یوکے کی ویکسین کا ایک لنک درج ذیل ہے. <span dir=""LTR""><a href=""https://vk.ovg.ox.ac.uk/vk/vaccine-ingredients"">https://vk</a></span><a href=""https://vk.ovg.ox.ac.uk/vk/vaccine-ingredients""><span dir=""RTL"">۔</span>ovg<span dir=""RTL"">۔</span>ox<span dir=""RTL"">۔</span>ac<span dir=""RTL"">۔</span>uk/vk/vaccine-ingredients</a>  کیا ان ویکسینز کا لگانا جائز ہے ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>خنزیر کے اعضاء سے بنے جیلیٹن (<span dir=""LTR"">Porcine Gelatin</span>)کے بارے  میں علماء کی محتاط اور معتبر تحقیق یہی ہے کہ اعضاء سے جیلیٹن بنانے کے عمل کے دوران اس کی ماہیت اور حقیقت میں اس قدر  تبدیلی  واقع نہیں ہوتی جس کی وجہ سے  اسے پاک تصور کیا  جا سکے، لہذا  وہ تمام ویکسینز  اور دوائیں جن میں یہ  جیلیٹن شامل ہو  ان کا لگانا اور استعمال کرنا  عام حالات میں جائز  نہیں ہے ۔ البتہ اگر کوئی بیماری ایسی ہو کہ جس  کے علاج کے لئے کوئی متبادل دوائی موجود نہ ہو اور کوئی دین دار ماہر مسلمان ڈاکٹر یہ کہہ دے کہ   اس بیماری کا علاج کسی بھی حلال چیز سے ممکن نہیں ہے، بلکہ یہی ویکسین یا  دوا ضروری ہے  اور تجربے سے اس کا مفید ہونا ثابت ہوجائے تو مجبوراً بطور دوا و علاج بقدرِ ضرورت خنزیر کے  جیلیٹن سے  بنی ویکسین اور  دوا  استعمال کر نے کی  گنجائش ہو گی۔</p>",5701,jameya-tur-rasheed,جائز و ناجائزامور کا بیان,علاج کابیان
2021-12-12,https://almuftionline.com/2021/12/12/5669/,دوسری بیوی کے حصے کاحکم,<p>کیا فرماتے ہیں علمائے کرام اس مسئلہ کے بارے میں کہ ایک آدمی کی دو بیویاں ہیں ۔پہلی بیوی سے اولاد ہے ،جبکہ دوسری بیوی سے اولاد نہیں ہے ۔کچھ عرصہ پہلے پہلی بیوی کا انتقال ہو گیا اور ابھی شوہر کا بھی انتقال ہو گیا ہے۔پوچھنا یہ ہے کہ شوہر کے ترکہ سے اس دوسری بیوی کو کونسا حصہ ملے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ بالا صورت کے مطابق  دوسری بیوی کو چوتھا حصہ ملے گا۔</p>",5669,jameya-tur-rasheed,تقسیم جائیداد کے مسائل,متفرّق مسائل
2021-12-12,https://almuftionline.com/2021/12/12/5603/,صاحب نصاب  کی  بیوی کو زکوۃ دینا,<p>کیا فرماتے ہیں مفتیان کرام اس مسئلہ کے بارے میں کہ   ایک عورت جو ہمارے بچوں کو قرآن پاک پڑھاتی ہیں، وہ صاحب نصاب نہیں ہیں، البتہ اس کا شوہر صاحب نصاب ہے۔ کیا ایسی عورت کو زکوۃ دے سکتے ہیں؟  جو خود تو صاحب نصاب نہ ہوں، مگر ان کا شوہر صاحب نصاب ہو۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مالدار شخص کی مستحق زکوۃ بیوی کو  زکوۃ دی جا سکتی ہے۔ شوہر کے مالدار ہونے سے بیوی صاحب نصاب نہیں بنتی۔</p><p>البتہ زکوۃ کی ادائیگی میں زیادہ مستحق لوگوں کو ترجیح دینی چاہیے۔ اور یہ بھی ملحوظ رہے کہ قرآن مجید پڑھانے کے  عوض میں زکوۃ نہیں دے سکتے۔</p>",5603,jameya-tur-rasheed,زکوة کابیان,مستحقین زکوة کا بیان
2021-12-12,https://almuftionline.com/2021/12/12/5597/,غیر متعینہ زمین کوفروخت کرنا,<p>کیا فرماتے ہیں علماء کرام اس مسئلہ کے بارے میں،ایک شخص زمین خریدتے وقت ایڈوانس رقم ادا کرتاہے،یعنی اگر دس لاکھ کی زمین ہے تو ایک لاکھ ایڈوانس اداکرتا ہے،اور اس کے ساتھ باقی رقم مقررہ مدت میں ادا کرنے کا معاہدہ ہوتاہے،اگر مقررہ مدت میں مطلوبہ رقم ادا نہ کی گئی یعنی 60فی صد سے کم اداء کیا ہو،تو اس سے کہا جاتا ہےکہ آپ کا پلاٹ اس بلاک میں ہے یعنی اس بلاک میں کل 70 پلاٹ ہوتے ہیں،تو ان میں سےایک آپ کا بھی ہوگا اور اس میں حدود اربعہ بھی نہیں بتائی جاتی،اور پلاٹ نمبربھی متعین کرکے نہیں بتایا جاتا ہے،صرف سمت بتایا جاتا ہے ۔ لیکن جب مشتری 60فی صد قیمت اداء کرلیتا ہے تو اس کو پلاٹ نمبراورحدوداربعہ متعین کر کےبتایا جاتا ہے کہ یہ آپ کا پلاٹ ہے، لیکن 60 فی صد سے کم قیمت اداء کرنے میں ایسا نہیں ہوتا ہے ۔شرعاًیہ معاملہ صحیح ہے یا نہیں ؟؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>خریدوفروخت کےمعاملےمیں شرعاًیہ لازم ہےکہ مبیع(یعنی خریدی جانےوالی چیزجیسےکہ صورت مسئولہ میں زمین ہے)کی ایسی تعیین ہوجس سےبعدمیں خریداراورفروخت کنندہ کےدرمیان کسی قسم کے نزاع (جھگڑےاور اختلاف)کااندیشہ نہ ہو ۔</p><p>صورت مسئولہ میں ایک لاکھ ایڈوانس لےکر خریداراورفروخت کنندہ کےدرمیان خریدوفروخت کا معاملہ مکمل ہوجاتاہے،اس طورپرکہ خریداراورفروخت کنندہ کےدرمیان کسی متعین بلاک میں 120 گزکی غیرمتعین (مشترک،مشاع)جگہ کی خرید وفروخت کا معاملہ ہوتاہے،مگرزمین کی جوانب اربعہ کی تعیین کا مرحلہ مقررہ مدت میں60 فیصد رقم اداکرنے پرمشروط ہوتی ہے،اوراگرمقررہ مدت میں 60 فیصد سےکم رقم اداءکی گئی،توزمین کی تقسیم مزیدمؤخر کردی جاتی ہے۔ مذکورہ دونوں صورتیں(مقررہ مدت میں60فیصد رقم اداءکی جائےیامقررہ مدت میں 60 فیصدرقم اداء نہ کی جائے)رائج اورمشہورہونےکی وجہ سےاورضمناًخریدارکابلڈرزکوقواعدوضوابط کےمطابق پلاٹس کی جوانب اربعہ کی تعیین اورمشترکہ ملکیت کی تقسیم کا وکیل بنانےکی وجہ سےشرعاًجائز ہوگی۔کیوں کہ خریدارذہنی طورپرآمادہ ہوتاہےکہ پلاٹس کی تقسیم کےوقت میرےپلاٹ کامحل وقوع کچھ بھی ہوسکتاہے،لہٰذااس طرح سےخریدوفروخت کامعاملہ مشہوراوراختلاف کا سبب نہ بننے کی وجہ سےجائز ہے۔البتہ اگر کہیں اس قسم کی خریدوفروخت کامعاملہ مشہورنہ ہویاخریدوفروخت کےبعد پلاٹس کی تقسیم وتعیین،خریداراورفروخت کنندہ کےدرمیان آپس میں اختلاف اورجھگڑےکاباعث ہو،توابتداءہی میں خریدو فروخت کے معاملہ کےوقت  پلاٹس کی جوانب اربعہ کی تعیین ضروری ہے۔کیوں کہ شریعت نےخریدو فروخت کےمعاملےمیں ہراس قسم کی جہالت سےمنع کیاہےجوبعدمیں خریداراورفروخت کنندہ کےدرمیان آپس میں اختلاف اورجھگڑےکا سبب بنتی ہو۔</p><p>البتہ اس قسم کےپلاٹس اوران کے فائل کی زمین کی حدوداور جوانب اربعہ کی تعیین سےپہلےآگے خریدوفروخت جائز نہیں ہے۔</p>",5597,jameya-tur-rasheed,خرید و فروخت کے احکام,بیع فاسد ، باطل ، موقوف اور مکروہ  کا بیان
2021-12-12,https://almuftionline.com/2021/12/12/4567/,بینک میں امامت یا مؤذنی پر تنخواہ کا حکم,<p>کیا فرماتے ہیں علماء دین و مفتیان کرام اس مسئلہ کے متعلق کہ(۱) بینک(اسٹیٹ یا نیشنل )میں امامت کرنا کیسا ہے؟ اور(۲) اس پر بینک کی طرف سے یا بینک ملازمین کی طرف سے آپس میں چندہ کرکے مؤذن یا امام کو تنخواہ ادا کریں تو وہ تنخواہ لینا جائزہے یا نہیں؟کیااس کا حکم گارڈ کی نوکری کی طرح ہو گا؟دونوں مسئلوں میں رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>۱۔اگر نماز کی جگہ سودی یا حرام مال سے تیار نہ کی گئی ہو تو امامت جائز ہے۔</p><p>۲۔جو بینک ملازم بینک میں سودی معاملات نہ کرتا ہو،اس کی تنخواہ بعض اہل علم کے نزدیک جائز ہے، بلکہ جو ملازم سودی معاملات کے علاوہ غیر سودی معاملات بھی کرتا ہو تو اس قدر اس کی تنخواہ بھی جائز ہے،لہذا مؤذن اور امام کے لیے بھی بینک سے  یا بینک کے ملازمین  سے تنخواہ لینا جائز ہے۔</p>",4567,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2021-12-11,https://almuftionline.com/2021/12/11/13552/,اطلاع دینے کی نیت سے طلاق کے الفاظ کہنا,<p>میں نے اپنی بیوی انعم کو آج سے تین مہینے پہلے لڑائی میں طلاق دی، اُس نے طلاق مانگی اور میں نے ایک مرتبہ طلاق دے دی، یعنی یوں کہا کہ میں نے تجھے طلاق دی ہے۔ پھر اب سے 13 دن پہلے دوبارہ لڑائی ہوئی اور میں نے اس کی ماں سے کہا کہ اس کو یہاں سے لے جاؤ، میں اِس کو دے چکا ہوں۔ میرا مطلب یہ تھا کہ پہلے جو ایک طلاق دی تھی، اُس کی اطلاع دوں۔ نئی طلاق مراد نہیں تھی۔ واضح رہے کہ پہلی طلاق کے بعد ہم نے رجوع کرلیا تھا۔ اب کیا حکم ہے؟ کتنی طلاقیں واقع ہوئیں ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شوہر کے یہ الفاظ کہ ""میں اِس کو دے چکا ہوں"" سے اس کی مراد چونکہ پچھلی طلاق کی خبر دینا تھا، اس لیے اس جملے سے مزید طلاق واقع نہیں ہوئی۔</p>",13552,jameya-tur-rasheed,طلاق کے احکام,الفاظ کنایہ سے طلاق  کا بیان
