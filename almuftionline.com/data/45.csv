issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-08-10,https://almuftionline.com/2024/08/10/13691/,مستحقِ زکوٰۃ کا اپنی بیوی کی طرف سے زکوٰۃادا کرنے کی ذمہ داری لینے کا حکم,<p>ایک صاحب کا دعوی ہے کہ وہ خود مستحق زکوٰۃ ہے اس لئے وہ زکوٰۃ کی رقم وصول بھی کرلیتا ہے، البتہ ان کی بیوی کے زیورات کی مقدار اتنی ہے کہ  ان پر سالانہ زکوٰۃ واجب ہوتی ہے اور ان صاحب نے اپنی بیوی پر واجب ہونے والی زکوٰۃ کی ادائیگی اپنے ذمہ لے رکھی ہے، اب جو رقم وہ زکوٰۃ کی لیتا ہےاسی کو آگے اپنی بیوی کی طرف سے زکوٰۃ کے طور پر ادا کردیتا ہے۔ سوال یہ ہے کہ  کیاان صاحب کا یہ فعل درست ہے؟ اور اس حال میں کہ  وہ خود مستحق  زکوٰۃ ہو ،پھر بھی بیوی کی زکوٰۃ کی ادائیگی اپنے ذمہ لینا کیسا ہے؟ ان صاحب کا کہنا ہے کہ میں اپنے حالات کا اظہار اپنی بیوی سے نہیں کرنا چاہتا ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعتِ مطہرہ میں جب کوئی شخص کسی چیز کا مالک بن جائے تووہ اپنی مملوکہ چیز میں تصرف کرنے کا اختیار رکھتاہے،چونکہ  مذکورہ شخص مستحق ِ زکوٰۃ (جیسا کہ سوال میں ہے)ہے ،لہذا     ملنی والی زکوٰۃ کے رقم کا وہ ما لک ہوگا   اور ملکیت میں  آنے کے بعد وہ اس میں تصرف کرنے کا حق رکھتاہے ،اس لئے اگروہ اسی رقم سے  اپنی بیوی کی اجازت سے اس کی  طرف سے زکوٰۃ ادا کرتاہے تو زکوٰۃ ادا ہوجائیگی ،چونکہ زیورات کی مالکن  بیوی ہے ،اس لئے اصل ذمہ داری بیوی پر ہے ،لیکن شوہر اگر اداکرتاہے تو یہ اپنی بیوی پر احسان کرتاہے۔</p><p>کسی کی زکوٰۃ کی ادائیگی کی ذمہ داری لینے کا تعلق اس کے رضامندی سے ہے ،لہذا اگر وہ اپنی مرضی سے بیوی کی زکوٰۃ کی ادائیگی کی ذمہ داری بطورِ وکیل  لیتاہے ،تواس کےلئے  یہ ذمہ داری لینا  جائز ہے،چونکہ یہ بطورِ وکیل بیوی کی طرف سے زکوٰۃ اد اکرتا ہے  اس لئے یہ بیوی کے ذمہ قرض ہوگا ،لیکن اگر شوہر اداکرنے کے بعد معاف کرنا چاہے تو معاف کرسکتا ہے۔نیز  اس کا اپنی بیوی کی زکوٰۃ کی ادائیگی  کی ذمہ داری لینے سے وہ زیورات کا مالک نہیں بنے گااورنہ اس وجہ سے اس کے مستحق ِ زکوٰۃ ہونے پر کچھ فرق نہیں پڑےگا۔</p><h6 class=""has-text-align-right"">حوالہ جات</h6><h5><h5><strong>الفتاوى الهندية (1/ 171):</strong></h5>
<h5>إذا وكل في أداء الزكاة أجزأته النية عند الدفع إلى الوكيل فإن لم ينو عند التوكيل ونوى عند دفع الوكيل جاز كذا في الجوهرة النيرة وتعتبر نية الموكل في الزكاة دون الوكيل كذا في معراج الدراية فلو دفع الزكاة إلى رجل وأمره أن يدفع إلى الفقراء فدفع، ولم ينو عند الدفع جاز.</h5>
<h5><strong>بدائع الصنائع في ترتيب الشرائع (2/ 53):</strong></h5>
<h5> أن الزكاة عبادة عندنا والعبادة لا تتأدى إلا باختيار من عليه إما بمباشرته بنفسه، أو بأمره، أو إنابته غيره فيقوم النائب مقامه فيصير مؤديا بيد النائب.</h5>
<h5><strong>الدر المختار وحاشية ابن عابدين (رد المحتار) (2/ 268):</strong></h5>
<h5>(وشرط صحة أدائها نية مقارنة له) أي للأداء (ولو) كانت المقارنة (حكما) كما لو دفع بلا نية ثم نوى والمال قائم في يد الفقير، أو نوى عند الدفع للوكيل ثم دفع الوكيل بلا نية أو دفعها لذمي ليدفعها لأن المعتبر للفقراء جاز نية الأمر ولذا لو قال هذا تطوع أو عن كفارتي ثم نواه عن الزكاة قبل دفع الوكيل صح.</h5>
<h5><strong>بدائع الصنائع في ترتيب الشرائع (6/ 263):</strong></h5>
<h5>وأما بيان حكم الملك والحق الثابت في المحل فنقول وبالله التوفيق حكم الملك ولاية التصرف للمالك في المملوك باختياره ليس لأحد ولاية الجبر عليه إلا لضرورة ولا لأحد ولاية المنع عنه وإن كان يتضرر به إلا إذا تعلق به حق الغير فيمنع عن التصرف من غير رضا صاحب الحق وغير المالك لا يكون له التصرف في ملكه من غير إذنه ورضاه إلا لضرورة.</h5>
<h5><strong>الفتاوى الهندية (3/ 252):</strong></h5>
<h5>أما تعريفها فقيل هي ضم الذمة إلى الذمة في المطالبة وقيل في الدين، والأول أصح كذا في الهداية، وأما ركنها فالإيجاب، والقبول عند أبي حنيفة ومحمد - رحمهما الله تعالى -، وهو قول أبي يوسف - رحمه الله تعالى - أولا حتى إن الكفالة لا تتم بالكفيل وحده سواء كفل بالمال أو بالنفس ما لم يوجد قبول المكفول له أو قبول أجنبي عنه في مجلس العقد أو خطاب المكفول له أو خطاب أجنبي عنه بأن قال الطالب لآخر اكفل بنفس فلان لي فقال كفلت أو قال رجل أجنبي لغيره اكفل بنفس فلان أو بمال عن فلان لفلان فيقول ذلك الغير كفلت تصح الكفالة وتقف على ما وراء المجلس على إجازة المكفول له ... ثم رجع أبو يوسف - رحمه الله تعالى - وقال الكفالة تتم بالكفيل وحده وجد القبول أو الخطاب من غيره أو لم يوجد كذا في المحيط واختلفوا على قول أبي يوسف - رحمه الله تعالى - فقيل عنده تجوز بوصف التوقف حتى لو رضي بها الطالب تنفذ وإلا تبطل وقيل هي جائزة عنده بوصف النفاذ ورضا الطالب ليس بشرط عنده، وهو الأصح كذا في الكافي، وهو الأظهر كذا في فتح القدير وفي البزازية وعليه الفتوى كذا في النهر الفائق وهكذا في البحر الرائق.</h5>
</h5><p>عبدالعلی</p><p>دارالافتا ء جامعۃالرشید،کراچی</p><p><span dir=""LTR"">04</span>/ صفر /<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالعلی بن عبدالمتین</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13691,jameya-tur-rasheed,زکوة کابیان,سونا،چاندی اور زیورات میں زکوة کے احکام
2024-08-08,https://almuftionline.com/2024/08/08/13852/,سنی لڑکی کارافضی  لڑکے کے ساتھ نکا ح کا حکم,"<p> میری بیٹی کے آفس میں ایک لڑکا کام کرتا ہے اور وہ میری بیٹی سے نکاح کرنا چاہتا ہے ۔ وہ لڑ کا اہل تشیع میں سے ہے ، اس کی والدہ سنی ہیں اور والد شیعہ  ہیں ،جبکہ ہم اہل السنت والجماعت سے تعلق رکھتے ہیں۔ کیا سنی لڑکی کا نکاح شیعہ  لڑکے سے ہو سکتا ہے؟ قرآن وحدیث کی روشنی میں رہنمائی فرمائیں کہ  اگر لڑکی  اپنے والد کی اجازت کے بغیر  ازخود شیعہ لڑکے سے نکاح کرلے تو   والد ہونے کی حیثیت سے  میری کیا ذمہ داری بنتی ہے، کیا ایسی صورت حال میں میں گناہ گار تو نہیں ہوں گا ؟ اگر میری مرضی کے بغیر نکاح ہو تو شرعی طور پر مجھے کیا اقدامات کرنے چاہئیں ؟</p><p><strong><span dir=""RTL"">تنقیح</span></strong><span dir=""RTL""> : سائل نے زبانی بتایا کہ  مسلک الگ ہونے کے علاوہ   اخلاق او ر   دینداری  میں  کوئی خاص فرق نہیں ،مزید یہ کہ   لڑکے کی ماں  اور خاندان میں کچھ دیگر  عورتیں بھی  سنی خاندان سے تعلق رکھتی ہیں، اور مذہبی لحاظ سے ہر ایک اپنے  اپنے مسلک کے مطابق عمل کرنے  میں آزاد ہے ۔ لڑکی  کا رشتہ پہلےتین جگہ سے  ٹوٹ  چکاہے اور اس کی عمر شادی کی طبعی عمر سے بڑھتی جارہی ہے  ۔لڑکی اور اس کا والد دونوں لڑکے کو پسند  کرتےہیں۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر شیعہ لڑکے کے عقائد کفریہ ہوں، مثلا وہ حضرت علی رضی اللہ عنہ کی خدائی کا قائل ہو  یاقرآن کریم کوتحریف شدہ مانتا ہویاام المومنین حضرت عائشہؓ پرتہمت لگاتا ہو یاحضرت جبرئیل علیہ السلام کے متعلق اعتقادرکھتاہو کہ  انہوں نے حضورصلی اللہ علیہ وسلم کے پاس وحی پہنچانے میں غلطی کی ہے  یااس قسم کے کسی اورکافرانہ عقیدے کامعتقد ہو، جو صریح قرآن اورنصوص قطعیہ کے مخالف ہوں تووہ  کافرہے  اوراس کےساتھ کسی صورت میں آپ کی بیٹی کا  نکاح جائز نہیں ۔اگر  کرے گی  تو نکاح نہ ہوگا ،دونوں بدستور اجنبی رہیں گے۔</p><p> لیکن  اگر اس کےعقائد کفریہ نہیں اور تقیہ سے کام لیے بغیراہل  تشیع کے باطل اور  کفریہ  عقائد سے براءت  کا اعلان کرلیتا ہے تو آپ کی اجازت کے بغیر ان کا آپس میں نکا ح کرنا  پسندید ہ نہیں ،البتہ نکا ح  صحیح ہوگا۔  واضح  رہےکہ   اگر شیعہ لڑکے نے تقیہ( غلط بیانی ) کر کے بغرض نکاح  اپنے کفریہ عقائد کو چھپایا،  اور بعد میں اس کا اظہار کرنے لگا تو  نکاح شروع دن  سے کالعدم  سمجھا جائے گا، اور ایسی صورت میں آپ کی یہ  ذمہ داری بنے گی کہ بچی کو ہرممکن طریقے سے علیحدگی اختیار کرنے پر  آمادہ کریں، اور اگر وہ آمادہ نہ ہو تو   اگر  عدالت میں مقدمہ لڑنے کی طاقت ہو تو بذریعہ عدالت ان پر دباؤ  ڈال کر  ان کے درمیان تفریق کو یقینی بنایا جائے، لیکن  اگر عدالت  میں  مقدمہ لڑنے کی   طاقت نہ ہو تو خاندانی بائیکاٹ کر کے اس پر  معاشرتی دباؤ کو بڑھایا جائے۔ان اقدامات کے بعد بھی اگر   آپ ان کے درمیان علیحدگی کو یقینی بنانے میں ناکام ہوجاتے ہیں تو  آپ اس گناہ  کےذمہ دار نہیں ہوں گے۔چونکہ اس نکاح میں  شروع سے ہی کئی خدشات ہیں  ،اس لیے   اس جگہ  نکاح  کرنا مناسب نہیں ،ایسا نہ ہو کہ بعد میں بڑی پریشانی  کا سبب بنے۔</p><h6 class=""has-text-align-right"">حوالہ جات</h6><h5><h5><strong>القرآن الکریم (  سورۃ  التوبۃ : </strong><strong><span dir=""LTR"">118</span></strong><strong>):</strong></h5>
<h5>وعلى الثلاثة الذين خلفوا حتى إذا ضاقت عليهم الأرض بما رحبت وضاقت عليهم أنفسهم وظنوا أن لا ملجأ من الله إلا إليه ثم تاب عليهم ليتوبوا إن الله هو التواب الرحيم.</h5>
<h5><strong>الدر المختار وحاشية ابن عابدين (3/ 46):</strong></h5>
<h5>وبهذا ظهر أن الرافضي إن كان ممن يعتقد الألوهية في علي أو أن جبريل غلط في الوحي أو كان ينكر صحبة الصديق أو يقذف السيدة الصديقة فهو كافر لمخالفته القواطع المعلومة من الدين بالضرورة  بخلاف ما إذا كان يفضل عليا أو يسب الصحابة فإنه مبتدع لا كافر .</h5>
<h5><strong>بدائع الصنائع في ترتيب الشرائع (2/ 271):</strong></h5>
<h5>ومنها إسلام الرجل، إذا كانت المرأة مسلمة فلا يجوز إنكاح المؤمنة الكافر؛ لقوله تعالى: {ولا تنكحوا المشركين حتى يؤمنوا} [البقرة: 221] ولأن في إنكاح المؤمنة الكافر خوف وقوع المؤمنة في الكفر؛ لأن الزوج يدعوها إلى دينه، والنساء في العادات يتبعن الرجال فيما يؤثرون من الأفعال ويقلدونهم في الدين إليه وقعت الإشارة في آخر الآية بقوله عز وجل: {أولئك يدعون إلى النار} [البقرة: 221] لأنهم يدعون المؤمنات إلى الكفر، والدعاء إلى الكفر دعاء إلى النار؛ لأن الكفر يوجب النار، فكان نكاح الكافر المسلمة سببا داعيا إلى الحرام فكان حراما.</h5>
</h5><p>نعمت اللہ</p><p>دارالافتاء جامعہ الرشید،کراچی</p><p>02<span dir=""RTL"">/صفر /</span>1446<span dir=""RTL"">ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>مفتی محمد صاحب / سعید احمد حسن صاحب</td></tr></tbody></table></figure>",13852,jameya-tur-rasheed,نکاح کا بیان,ولی اور کفاء ت ) برابری (کا بیان
2024-08-07,https://almuftionline.com/2024/08/07/14450/,پاک قطر تکافل کے تحت گروپ تکافل حاصل کرنا,"<p>میرے دفتر میں پراویڈنٹ فنڈ شروع ہوا ہے، جہاں ہم ہر ماہ 4000 روپے اور دفتر بھی 4000 روپے دیگا ، جس سے کل 8000 روپے <a name=""_Hlk173752788"">پاک قطر تکافل </a>فنڈ میں جمع ہونگے۔ یہ فنڈ مختلف اسلامی منصوبوں میں استعمال کیا جائے گا(اسکا مجھے اندازہ نہیں ہے کہ کیا بھی جائے گا یا نہیں)، اور ہمیں ہر ماہ 18% سے 20% منافع ملے گا۔ اس کا مطلب ہے کہ ہم 18% سے 20% منافع کے ساتھ ماہانہ 8000 روپے کمائیں گے۔ مجھے یہ معلوم کرنے کی ضرورت ہے کہ آیا یہ منافع حلال (جائز) ہے یا سود سمجھا جائے گا ۔ میں نے پاک قطر تکافل کمپنی سے پتہ کیا تو مجھے صرف یہ جواب ملا کہ یہ سارا نظام مفتی تقی عثمانی صاحب کے زیرنگرانی چل رہا ہے اور پھر مجھے کوئی تسلی بخش جواب نہیں دیا گیا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر سوال میں مذکور فنڈ صرف انویسٹمنٹ کی حد تک تکافل کمپنی کو دیا جاتا ہو اور پھراس پر فیصدی نفع حاصل کیا جاتا ہو ،اور اس کے علاوہ تکافل پالیسی خریدنے اور وقف فنڈ سے اس کی بنیاد پر سہولیات حاصل کرنے کا کوئی سلسلہ نہ ہو تو اس کی اجازت ہوگی کیونکہ انویسٹمنٹ کا یہ ماڈل مستند مفتیان کرام کی نگرانی میں چل رہا ہے ۔</p><p>لیکن اس کے ساتھ اگر فنڈ سے تکافل کی سہولت اور اس سے مستفید ہونا بھی شامل ہو تو تکافل کے اس ماڈل کے حوالے سے ہمارے ہاں توقف کی رائے ہے ابھی تک ہم نے جواز کا فتویٰ نہیں دیا ، لہذا اس حوالے سے دوسرے دارلافتاء سے معلوم کیا جا سکتا ہے ۔</p><h6 class=""has-text-align-right"">حوالہ جات</h6><h5><h5>.</h5>
</h5><p>  عبدالرحمٰن جریر</p><p>دارالافتاء جامعۃ الرشید،کراچی</p><p><span dir=""LTR"">01</span>/ صفر المعظم /<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمدعبدالرحمن جریر بن محمد شفیق</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14450,jameya-tur-rasheed,سود اور جوے کے مسائل,انشورنس کے احکام
2024-08-07,https://almuftionline.com/2024/08/07/13996/,زندگی میں وفات پانے والی اولاد وراثت کی حق دار نہیں ہوتی,<p>والدہ صاحبہ فوت ہو گئیں، میرے نانا اور نانی حیات تھے، ابھی نانا اور نانی بھی فوت ہو گئے، میرے ماموں آپس میں زمین تقسیم کرنے لگے ہیں، کیا نانی اور نانا کے ترکہ میں سے مجھے میری والدہ کا حصہ مل سکتا ہے؟ تفصیل سے جواب دے کر ممنون فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شرعی اعتبار سے وراثت کا قانون آدمی کے فوت ہونے کے بعد جاری ہوتا ہے، اسی لیے آدمی کی زندگی میں اس کے مال کے ساتھ کسی بھی رشتہ دار کا کوئی حق متعلق نہیں ہوتا، لہذا اگر کوئی رشتہ دار آدمی کی زندگی میں فوت ہو جائے تو وہ شرعاوراثت کا حق دار نہیں ہوتا، اسی طرح وفات پانے والے کی اولاد بھی اس کے ترکہ میں سے کسی قسم کے حصہٴ میراث کا مطالبہ نہیں کر سکتی۔لہذا صورت مسئولہ میں آپ کی والدہ زندگی میں اپنے والدین کے مال میں سے شرعاً کسی حصہ کی حقدار نہیں تھی، اس لیے اب ان کی وفات کے بعد آپ ان کے حصے کا مطالبہ نہیں کر سکتے، البتہ دیگر ورثاء کی اخلاقی ذمہ داری ہے کہ اگر آپ ضرورت مند ہیں تو وہ اپنے حصہٴ میراث میں سے کچھ مال آپ کو دے دیں، قرآن کریم نے بھی اس کی ترغیب دی ہے، چنانچہ سورہٴ نساء میں ارشاد باری تعالی ہے:</p><p><strong>القرآن الكريم[النساء: 8]:                                                                </strong></p><p>{وَإِذَا حَضَرَ الْقِسْمَةَ أُولُو الْقُرْبَى وَالْيَتَامَى وَالْمَسَاكِينُ فَارْزُقُوهُمْ مِنْهُ وَقُولُوا لَهُمْ قَوْلًا مَعْرُوفًا }</p><p><strong>ترجمہ:</strong> اور جب (میراث کی) تقسیم کے وقت (غیر وارث) رشتہ دار، یتیم اور مسکین لوگ آجائیں تو ان کو بھی اس میں سے کچھ دے دو اور ان سے مناسب انداز میں بات کرو۔    </p><p>   (آسان ترجمہ قرآن: النساء: 8)</p><p> لہذا شرعی ورثاء کے آپ اور اس طرح کےدیگرغیر وارث رشتہ داروں کو دینے سے آپس میں تعلقات بھی اچھے رہیں گےاور دینے والے ورثاء اس کے عوض آخرت میں اجرِعظیم کے مستحق ہوں گے۔</p><h6 class=""has-text-align-right"">حوالہ جات</h6><h5><h5><strong>الدر المختار وحاشية ابن عابدين (6/ 758) دار الفكر-بيروت:</strong></h5>
<h5> وموضوعه: التركات، وغايته: إيصال الحقوق لأربابها، وأركانه: ثلاثة وارث ومورث وموروث. وشروطه: ثلاثة: موت مورث حقيقة، أو حكما كمفقود، أو تقديرا كجنين فيه غرة ووجود وارثه عند موته حيا حقيقة أو تقديرا كالحمل.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>یکم صفر المظفر 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13996,jameya-tur-rasheed,میراث کے مسائل,میراث کے متفرق مسائل
2024-08-07,https://almuftionline.com/2024/08/07/14061/,نان ونفقہ نہ دینے اور ظلم کی بنیاد پر عدالتی خلع کا حکم,<p>2019 میں میری شادی ہوئی، میرا رشتہ رشتے والی آنٹی نے کروایا تھا،نکاح میں میرا حق مہر پچھتر  ہزار روپے رکھوایا گیا تھا، جس کی ادائیگی نہیں کی گئی، ولیمے کے اگلے دن سے ہی سابقہ شوہر نے اپنی نوکری چلے جانے کا بتایا تھا،پھر چار سال تک اس نے کوئی نوکری نہیں کی اور نہ ہی کرنا چاہتا تھا، بیوی کو نان  ونفقہ نہیں دیتا تھا، اگر میں جاب کا کہتی تھی تو لڑتے جھگڑتے تھے، میری ہر بات کا غلط مطلب نکالتے تھے، بہت طنز سےکہتا تھا کہ مجھے سمجھا رہی ہو؟ ایک عقلمند انسان کو؟ مجھے مت بتاؤ !مجھے سب پتا ہے۔آمدنی کا کوئی ذریعہ نہیں تھا، نہ سسر نوکری کرتا تھا،نہ بیٹا نوکری کرتا تھا اور نہ ہی کرنا چاہتے تھے۔</p><p> مارنا پیٹنا اس کا روز کا معمول تھا ،ایک دن میں حسب معمول گھر کے کام میں مصروف تھی مجھے بلایا اور بلا وجہ مارنا شروع کر دیا اور کہا کہ جب جب تیرے گھر والوں کی کوئی بات مجھے بری لگے گی تو اسی طرح پٹے گی، خود کوئی نوکری نہیں کرتا تھا ،گھر میں کھانے پینے کی تنگی تھی، فاقوں تک کی نوبت آگئی تھی، صدقہ وخیرات سے گھر میں راشن ڈلتا تھا، اسی لیے میں نے اسکول میں جاب کر لی، میری سیلری سے گھر کا  کرایہ جاتا تھا، پھر بھی پریشانی تھی، میں سلائی بھی کرتی تھی، اس کے جو بھی پیسے آتے تھے وہ میرا شوہر اور ساس لے لیا کرتے تھے، میرے پاس کوئی پیسہ نہیں چھوڑتے تھے،  بیوی کو نان ونفقہ نہیں دیتا تھا، بلکہ الٹا بیوی کے پاس ایک پیسہ بھی نہیں چھوڑتا تھا، جو کہ میں خود کماتی تھی، اس کے باوجود بھی میرے پاس ایک پیسہ نہیں ہوتا تھا، میں ایک کلو میٹر سے زائد کا راستہ روزانہ پیدل چل کے اسکول آنا جانا کرتی تھی، میرا شوہر مجھے اسکول چھوڑنے اور لینے تک نہیں جاتا تھا، نہ کرائے کے پیسے دیتا تھا اور جب میں اسکول سے واپس آتی تھی تو  تیسری منزل پر میں کھڑی دروازہ بجاتی رہتی تھی کوئی دروازہ نہیں کھولتا تھا، بہت دیر بعد میرا  شوہر دروازہ کھولتا تھا اور گالیاں  دیتا تھا کہ میری نیند خراب کردی، یہ اس کا روز کا معمول تھا۔ میری ساس کا رویہ بے حد خراب تھا ،ملازموں کی طرح سلوک کرتی تھی،کبھی  بھی تمیز سے بات نہیں کی، کسی کے سامنے تو عزت سے بات کرلیتی تھی اور گھر میں میرے ساتھ ملازموں سے بد تر سلوک تھا، بات بات پہ کہتی تھی اپنا سامان اٹھاؤ  اور دفع ہو جاؤ، زیور وغیرہ ہمارا واپس کرو اور خلع لے لو ۔میرا شوہر ،ساس سسر کبھی میرے ماں باپ کو برا بھلا  کہتے تھےاور غلیظ گالیاں دیتے تھے اور کبھی بہن بھائیوں کو، میں اپنے سسرال میں بہت تنگ تھی۔ میرا شوہر اور سسر ساری ساری رات میرے کمرے  میں بیٹھے فلمیں دیکھتے رہتے تھے، جب کہ صبح مجھے اسکول بھی جانا ہوتا تھا اور دن بھر گھر کے کام کاج ، سلائی کڑھائی ، صفائی ستھرائی ، کھانا پکانا اور یہ سب بھی کرنا ہوتا تھا  اور میں آرام کرنے سے قاصر تھی، شدید ذہنی اور جسمانی تھکاوٹ کے باوجود بھی آرام کا موقع نہیں دیتے تھے، آدھی آدھی رات کو سسر مجھے اٹھا کےکپڑے استری کروایا کرتے تھے، میرا سسر میرے ساتھ نازیبا اور ذو معنی باتیں کرتا تھا ، اسی وجہ سے میں ہر وقت خوفزدہ رہتی تھی، میرا شوہر مجھے کہتا تھا کہ جب تک اپنے ماں باپ بہن بھائیوں سے میری لیے لڑو گی نہیں انہیں برا بھلا نہیں کہو گی، مجھے تمہاری محبت کا یقین نہیں آئے گا ،میرا شوہر مجھےجاہل عورت بے غیرت عورت  اور گالم گلوچ اور ایسے ایسے نازیبا الفاظ سے نوازتا تھاجو کہ ایک شریف النفس عورت کے لیے بالکل بھی معتبر نہیں ہوتے ، میرے لیے زندگی تنگ کردی تھی، کھانا کھانے سے پہلے اجازت لینی پڑتی تھی۔</p><p>اس کے باوجود بھی مجھے پھر بھی کوستے جاتے تھے ، گالم گلوچ اور حقارت کی نگاہ سے طعنے دیتے تھے اور مارپیٹ سے نوازا جاتا تھا  یہ سب  خدمات انجام دینے کے باوجود بھی ایسا سلوک روا رکھا جاتا تھا،جو عذاب میں نے اس گھر میں بھگتا ہے یا تو میں جانتی ہوں یا میرا رب جانتا ہے۔ ساری باتوں کو الفاظ میں بیان کرنا ناممکن ہے، ان چار سالوں کا حساب الفاظ میں دینا ناممکن ہے،مہینوں مجھے میرے ماں باپ سے ملوانے نہیں لے کے جاتا تھا اور جب اس کی اپنی کوئی ضرورت (پیسے وغیرہ) ہوتی تھی تو پھر مجھے میرے والدین سے ملوانے لے کے جاتا تھا،بات بات پہ سسر بھی یہ کہتا تھا کہ میں اپنے بیٹے کی دوسری شادی کروا دوں  گا اور میرا شوہر خود یہ بات کہتا تھا کہ میں دوسری شادی کر لوں گا ۔  دھمکیاں  دیتے تھے، مجھے اور ٹارچر کرتے تھے اس بات سےاور ان سب باتوں کی وجہ سے میں ذہنی اذیت کا شکار رہتی تھی۔</p><p>اتنی سخت محنت اور خدمت کے باوجود بھی میں اپنا گھر بچانا چاہتی تھی اور  میں صرف گزارا کر رہی تھی اور میں نے اپنے والدین کو اپنے ساتھ ہونے والے ناروا سلوک کے بارے میں بھی نہیں بتایا تھا اس کے باوجود    ٦۔٧۔٢٠٢٣ء کو گھر والوں نے مجھےبغیر سامان کے گھر سے نکال دیا اور کہا کہ اپنا سامان اٹھاؤ اور دفع ہو جاؤ۔ ان لوگوں کے اس رویے اور میرے ساتھ ہونے والے سلوک کو جاننے کے بعد میرے گھر والوں نے عدالت سے اسلامی اصولوں کے مطابق فیصلہ لینے کا فیصلہ کیا اور جب عدالت نے ان کو سمن بھیجا اور اخبار میں بھی شائع کروایا ،مکمل عدالتی کاروائی کے دوران ان کے گھر سمن گیا، لیکن اس کے باوجود بھی یہ ظالم اور متکبر انسان کسی ایک بھی پیشی پر عدالت کے  رو برو پیش نہیں ہوا  اس لیے عدالت نے  اپنی مکمل کاروائی کے بعد اسلامی اصولوں کے عین مطابق خلع کی ڈگری جاری کر دی۔سوال یہ ہے کہ کیا یہ عدالت کی ڈگری معتبر ہے؟</p><p><strong>وضاحت: </strong>سائلہ کے بھائی نے بتایا کہ میں اور میرا والد بطورِ گواہ پیش ہوئے تھے، عدالت نے ہم دونوں سے اور ہماری ہمشیرہ سے حلفیہ بیان لیا گیا تھا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کی گئی تفصیل کے مطابق اگر واقعتا شوہر نان ونفقہ نہیں دیتا تھا اور مارنا پیٹنا اس کی عادت تھی تو اس صورت میں شوہر کے طلاق یا خلع نہ دینے پر آپ کے لیے عدالت سے فسخِ نکاح کی ڈگری لینا جائز تھا اور عدالت نےجب آپ کے حلفیہ بیان اور آپ کے بھائی کی گواہی کےذریعہ دعوی کو ثابت تسلیم کرتے ہوئے فسخِ نکاح کا فیصلہ کر دیا تو مالکیہ مسلک کے مطابق عدالت کا یہ فیصلہ درست اور نافذ ہے، اگرچہ اس فیصلہ میں خلع کے الفاظ لکھے گئے ہیں اور خلع کے لیے زوجین کی باہم رضماندی ضروری ہے، اس لیے ضرورت کے پیشِ نظر عدالت کے ان الفاظ کو فسخِ نکاح پر محمول کیا جائے گا،  لہذا فیصلہ جاری ہونے کی تاریخ سے عورت کی عدت شروع ہو چکی ہے اور وہ عدت مکمل ہونے پر دوسری جگہ نکاح کرنے میں آزاد ہے۔</p><p>جہاں تک حق مہر کا تعلق ہے تو وہ عورت کا شرعی حق ہے اور سابقہ شوہر پر اس کی ادائیگی فوراً واجب ہے اور اگربالفرض وہ حق مہر ادا نہیں کر رہا تو آپ عدالت سے رجوع کر کے حق مہر وصول کر سکتی ہیں۔</p><h6 class=""has-text-align-right"">حوالہ جات</h6><h5><h5><strong>بداية المجتهد ونهاية المقتصد (4/ 252) دار الحديث – القاهرة:</strong></h5>
<h5>وأما ثبوت الحق على المدعى عليه بنكوله فإن الفقهاء أيضا اختلفوا في ذلك، فقال مالك، والشافعي وفقهاء أهل الحجاز وطائفة من العراقيين: إذا نكل المدعى عليه لم يجب للمدعي شيء بنفس النكول، إلا أن يحلف المدعي أو يكون له شاهد واحد..........<strong>.</strong><strong> ومن حجة مالك أن الحقوق عنده إنما تثبت بشيئين: إما بيمين وشاهد، وإما بنكول وشاهد، وإما بنكول ويمين.</strong></h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>10<span dir=""LTR"">/</span>صفر المظفر 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14061,jameya-tur-rasheed,طلاق کے احکام,خلع اور اس کے احکام
2024-08-07,https://almuftionline.com/2024/08/07/13592/,شاپی فائی (Shopify) آن لائن سٹور پرچیزوں کی تصاویر  لگاکر بیچنے کاحکم,"<p>میں آن لائن واچز (گھڑیاں )سیل کرتاہوں ،کیامیں اپنی ویب سائٹ اور آن لائن اسٹور پر ہول سیلر سے پکچرز لے کر اسٹور پر لگا کر بیچ سکتاہوں،  جب کہ وہ میں نے خریدی ہوئی نہیں ہوتی، آرڈر آنے کے بعد میں وہ واچز(گھڑیاں ) پرچیز (خریدتا)کرتاہوں اور پھر ڈیلیور کرتاہوں ،کچھ کسٹمرز ڈیلیوری پر اور کچھ آن لائن پیمنٹ کرتے ہیں ،کیامیرے لئے یہ جائز ہوگا؟ اگر نہیں تو کیسے جائز ہوسکتاہے؟</p><p><strong>تنقیح:</strong>سائل نے بتایا کہ وہ شاپی فائی (<span dir=""LTR"">Shopify</span>) بزنس پلیٹ فارم پر آن لائن ڈراپ شپنگ کا کام کرتاہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعت میں کسی چیز کو فروخت کرنے کا  اصول یہ ہے کہ وہ چیز وہ عاقدین (سیلر اور کسٹمر)کے درمیان معاملہ طے پاتے وقت بائع(سیلر) کی  ملکیت میں ہو،معلوم ومتعین ہو اور قابل نقل وحمل ہونے کی صورت میں  بائع (سیلر)کے قبضہ میں بھی ہو  ،چنانچہ اگر مبیع  (بیچی جانے والی پروڈکٹ)    بیچنے والے کی ملکیت میں نہ ہو بلکہ  آن لائن اسٹور پر محض اس  کی تصویر دکھلا کر  وہ  چیز فروخت کی جائے اور پھر اسے کسی ہول سیلرسے خرید کرکسٹمر کو ڈیلیور کر دی جائے  تو یہ صورت بائع (سیلر)کے قبضہ میں مبیع  (بیچی جانے والی پروڈکٹ)    نہ ہونے کی وجہ سے شرعا جائز نہیں  اور ایسی بیع  حدیث کی رو سے ممنوع  ہے۔، البتہ اگر اس چیز کو اپنے قبضے میں لانے کے بعد فروخت کیا جائے تو یہ عقد جائز ہوگا۔</p><p>شاپی فائی ڈراپ شپنگ  کے ماڈل میں اگر کسٹمرسے آرڈر لینے کو حتمی بیع<span dir=""LTR"">(confirm contract)</span> سمجھا جاتا ہو(جیسا کہ عموما ہوتا ہے) تو چونکہ اس مرحلے میں  فروخت کرنے سے قبل فروخت کی  جانے والی چیز سیلر نے نہیں خریدی ہوتی  ہےاور نہ وہ  اس کا مالک  ہوتا ہے، لہذا اس کے لیے اس کو آگے بیچنا بھی شرعا جائز نہیں ۔</p><p>مذکورہ معاملہ  کو جائز بنانے کے لیے متبادل کے طور پر دوطریقے اختیار کرسکتے ہیں:</p><p><span dir=""LTR"">1</span>:  آپ (سیلر)  بیع (کنٹریکٹ آف سیل )کے بجائےوعدہ بیع(پرامیس ٹو سیل) کرلے جس کی صورت یہ ہےکہ آپ خریدار کے ساتھ   وعدہ بیع کرلے یایہ کہ آپ اپنے  ویب سائٹ یا آن لائن اسٹور پر چیزوں کی تصاویر اپلوڈ کرتے وقت ایک مختصر سا جملہ اعلان کے طور پر  لکھ دے کہ"" کسٹمر کا  آرڈر قبول کرنا  فی الوقت پروڈکٹ بیچنے کا محض وعدہ ہے ، کوئی حتمی بیع نہیں ہے "" چنانچہ آرڈر لینے کے بعد پہلے آپ وہ  پروڈکٹ ہول سیلرسے خرید کراس پر خود قبضہ کرے،پھرمال (واچز) پہنچنے پر عملا عقد(<span dir=""LTR"">Reciprocal Contract</span> )مکمل ہو جائے گی ۔</p><p><span dir=""LTR"">2</span>: آپ ہول سیلر  کے ساتھ عقد وکالہ(کنٹریکٹ آف ایجنسی) کرے،جس کی صورت یہ ہے کہ آپ  ہول سیلر کے وکیل(ایجنٹ) کی حیثیت سے چیز بیچےاور اس کےبدلے میں وہ آپ  ہول سیلر سے طے شدہ وکالہ فیس(کمیشن) لیتا رہے اور فیس (کمیشن )یوں  طے کی جا سکتی  ہے کہ جتنے کی فروختگی  ہوگی  اس کا اتنے فیصد میری  فیس (کمیشن) ہوگی یا یوں بھی طے کی جاسکتی ہے کہ فلاں پروڈکٹ کی فروختگی پر اتنے روپے ہوگی۔</p><p>نیز اس طرح کے معاملات میں درج ذیل شرائط کا لحاظ رکھنا بھی ضروری ہے<span dir=""LTR"">:</span></p><p><strong>۱۔</strong> جن چیزوں کی تصاویر کی آن لائن اسٹور اور ویب سائٹ پر جو تفصیلات لکھی گئی ہوں وہ  فروخت کی جانی والی چیزوں کی صفات<span dir=""LTR""> (qualities)</span>کے عین  مطابق ہونی چاہیے۔</p><p><strong> ۲۔</strong>جو چیزیں  فروخت کیے جائیں ان کی خرید وفروخت شریعت اور قانون کی رو سے منع نہ ہو، یعنی ان کی اجازت ہو۔</p><p><strong>۳۔</strong>چیزوں کی قیمتیں اور  ایجنٹ کاکمیشن سب متعین  اورمعلوم  ہو،کسی قسم کا ابہام نہ ہواور ایجنٹ کے غفلت کے علاوہ تمام رسک  ہول سیلر کا طے ہو۔(ماخوذ از تبویب: <span dir=""LTR"">82806</span> )</p><h6 class=""has-text-align-right"">حوالہ جات</h6><h5><h5><strong>مصنف ابن أبي شيبة</strong><strong><span dir=""LTR""> (4/ 311)</span></strong><strong>:</strong></h5>
<h5><span dir=""LTR"">(20499) </span>حدثنا أبو بكر قال: حدثنا هشيم، عن أبي بشر، عن يوسف بن ماهك، عن حكيم بن حزام، قال: قلت: يا رسول الله، الرجل يأتيني ويسألني البيع ليس عندي، أبيعه منه، أبتاعه له من السوق؟ قال: فقال: «لا تبع ما ليس عندك .</h5>
<h5><strong>بدائع الصنائع في ترتيب الشرائع (11/ 116):</strong></h5>
<h5>( ومنها ) وهو شرط انعقاد البيع للبائع أن يكون مملوكا للبائع عند البيع فإن لم يكن لا ينعقد ، وإن ملكه بعد ذلك بوجه من الوجوه إلا السلم خاصة ، وهذا بيع ما ليس عنده { ، ونهى رسول الله صلى الله عليه وسلم عن بيع ما ليس عند الإنسان ، ورخص في السلم }.</h5>
<h5><strong>بدائع الصنائع في ترتيب الشرائع<span dir=""LTR""> (5/ 180)</span>:</strong></h5>
<h5>(ومنها) القبض في بيع المشتري المنقول فلا يصح بيعه قبل القبض؛ لما روي أن النبي - صلى الله عليه وسلم - «نهى عن بيع ما لم يقبض» ، والنهي يوجب فساد المنهي؛ ولأنه بيع فيه غرر الانفساخ بهلاك المعقود عليه؛ لأنه إذا هلك المعقود عليه قبل القبض يبطل البيع الأول فينفسخ الثاني؛ لأنه بناه على الأول، وقد «نهى رسول الله - صلى الله عليه وسلم - عن بيع فيه غرر» ، وسواء باعه من غير بائعه، أو من بائعه؛ لأن النهي مطلق لا يوجب الفصل بين البيع من غير بائعه وبين البيع من بائعه، وكذا معنى الغرر لا يفصل بينهما فلا يصح الثاني، والأول على حاله<span dir=""LTR"">.</span></h5>
<h5><strong>ب</strong><strong>دائع الصنائع في ترتيب الشرائع</strong><strong><span dir=""LTR""> (5/ 156)</span></strong><strong>:</strong></h5>
<h5>(ومنها) أن يكون المبيع معلوما وثمنه معلوما علما يمنع من المنازعة. فإن كان أحدهما مجهولا جهالة مفضية إلى المنازعة فسد البيع، وإن كان مجهولا جهالة لا تفضي إلى المنازعة لا يفسد؛ لأن الجهالة إذا كانت مفضية إلى المنازعة كانت مانعة من التسليم والتسلم فلا يحصل مقصود البيع، وإذا لم تكن مفضية إلى المنازعة لا تمنع من ذلك؛ فيحصل المقصود.</h5>
<h5>الفتاوى الهندية<span dir=""LTR""> (3/ 13)</span>:</h5>
<h5>وإذا عرفت المبيع والثمن فنقول من حكم المبيع إذا كان منقولا أن لا يجوز بيعه قبل القبض وكل جواب عرفته في المشتري فهو الجواب في الأجرة إذا كانت الأجرة عينا وقد شرط تعجيلها لا يجوز بيعها قبل القبض وكذا بدل الصلح عن الدين إذا كان عينا لا يجوز بيعه قبل القبض.</h5>
<h5>فقہ البیوع، المجلد الثانی، ص <span dir=""LTR"">)</span><span dir=""LTR"">1103/2</span><span dir=""LTR"">(</span>:                                   </h5>
<h5>الوعد او المواعدۃ بالبیع لیس بیعاً، ولا یترتب علیہ آثار البیع من نقل ملکیۃ المبیع ولا وجوب الثمن.       </h5>
</h5><p>عبدالعلی</p><p>دارالافتا ء جامعۃالرشید،کراچی</p><p><span dir=""LTR"">01</span>/ صفر/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالعلی بن عبدالمتین</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13592,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2024-08-06,https://almuftionline.com/2024/08/06/13579/,اسلام اور سیکولرازم,<p>سیکولرازم کیا ہے اور کیا اسلام سیکولر نظام کو قبول کرتا ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آکسفورڈ ڈکشنری میں سیکولرزم کی تعریف یہ لکھی گئی ہے:</p><p><span dir=""LTR""> ​</span><span dir=""LTR"">The belief that religion should not be involved in the </span></p><p><span dir=""LTR"">organization of society, education, etc. (Oxford dictionary)</span></p><p>            کیمبرج ڈکشنری میں ہے:</p><p>The <a href=""https://dictionary.cambridge.org/dictionary/english/belief"">belief</a> that <a href=""https://dictionary.cambridge.org/dictionary/english/religion"">religion</a> should not be <a href=""https://dictionary.cambridge.org/dictionary/english/involved"">involved</a> with the <a href=""https://dictionary.cambridge.org/dictionary/english/ordinary"">ordinary</a> <a href=""https://dictionary.cambridge.org/dictionary/english/social"">social</a> and <a href=""https://dictionary.cambridge.org/dictionary/english/political"">political</a> <a href=""https://dictionary.cambridge.org/dictionary/english/activity"">activities</a> of a <a href=""https://dictionary.cambridge.org/dictionary/english/country"">country</a>.(Cambridge dictionary)</p><p>سیکولرزم  کی مختلف تعریفات سے یہ معلوم ہوتا ہے کہ سیکولرزم میں  قوانین  عقل انسانی کی بنیاد پر بنائے جاتے ہیں ، جبکہ اسلام اس بات کا درس دیتا ہے کہ حاکمیت صرف اللہ تعالی کو حاصل ہے اور وہی اصل مقنن ہے، اسی طرح  اگر سیکولر نظام کو قبول کیا جائے تو اسلام کے فراہم کردہ  وہ راہنما اصول جو معیشت ، معاشرت او ر سیاست سے تعلق رکھتے ہیں ،ان کا بالکلیہ ترک لازم آئے گا۔اسلام ایک مکمل دین اور ضابطہ  حیات ہے ،یہ جس طرح انسان کی انفرادی زندگی کےہر پہلومیں  رہنمائی فراہم کرتا ہے ،اسی طرح  معاشی ،معاشرتی اور سیاسی پہلوؤں میں بھی مکمل راہنمائی دیتا ہے،لہذا  اگر سیکولرزم کو قبول کیا  جائے تو اس کا مطلب اسلام کو زندگی کے کئی اہم شعبہ جات سے الگ کرنا ہے،جو کسی طرح قابل قبول نہیں ہے ۔</p><p>خلاصہ یہ کہ  سیکولرزم اسلام کے مقابل ایک ایسا نظام ہے جس کی عمارت درج ذیل چار ستونوں پر قائم ہے:</p><p><span dir=""LTR"">1</span>: یہ نظام عقلِ انسانی کو معیار قرار دے کر محض اس مادی دنیا پر نگاہ رکھتا ہے اور اجتماعی طور پر ایسا ماحول بنانے پر زور دیتا ہے جو انسانوں کی توجہ غیبی دنیا سے پھیر کر اس مشاہداتی دنیا پر مرکوز کردے۔</p><p><span dir=""LTR"">2</span>: یہ اخلاقیات وسماجیات کو مذہب سے جدا کر کے لا دینی بنانے کا پرزور داعی ہے۔</p><p><span dir=""LTR"">3</span>: مملکت و سلطنت اور سیاست سے مذہب کو دور رکھنا چاہتا ہے۔</p><p><span dir=""LTR"">4</span>: طریقۂ تعلیم کو مکمل لادینی بنانے کے در پے ہے۔</p><p>سیکولرزم کے متعلق  مزید تفصیل کے لئے ماہنامہ البینات  میں تین اقساط پر مشتمل مضمون ملاحظہ فرمائیں ، شمارہ جات (جون ، جولائی ،اگست 2019)، مضمون (اسلام اور سیکولرزم)۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>اسامہ مدنی</p><p>دارالافتا ء جامعۃالرشید،کراچی</p><p>30/ محرم/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>اسامہ بن محمد مدنی</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",13579,jameya-tur-rasheed,حکومت امارت اور سیاست,دارالاسلام  اور دار الحرب اور ذمی کے احکام و مسائل
2024-08-06,https://almuftionline.com/2024/08/06/14586/,بہنوئی کی دھمکی  کی وجہ سےتحریری طلاقنامہ پر دستخط کرنے کاحکم,"<p>السلام علیکم ورحمتہ اللہ وبرکاتہ<span dir=""LTR"">!</span></p><p>میں نے رازداری میں دوسری شادی کی، لیکن میرے گھر والوں نے ،معلوم ہونے،مجھے اپنی دوسری بیوی کو طلاق دینے پر مجبور کیا ،تاکہ میرے بہنوئی کو میری بہن کو طلاق دینے سے روکا جا سکے۔ میرا بہنوئی میری پہلی بیوی کا بھائی ہے،دباؤ ڈالنے کے لیے اس نے میری بہن کو پہلی طلاق دے دی،بہت زیادہ خاندانی دباؤ کے تحت میں نے طلاق کے کاغذات پر دستخط کر دیے،حالانکہ میرا طلاق دینے کا کوئی ارادہ نہیں تھا، میں نے یہ طلاق منہ سے نہیں بولی، قرآنی اصولوں اور سنت کی تعلیمات کی روشنی میں، کیا آپ اس طلاق کے عمل کے جواز اور قانونی حیثیت کو واضح کر سکتے ہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر ظن غالب یایقین ہوکہ طلاق نامہ پر دستخط نہ کیے تو بہنوئی آپ کی بہن کو مزید طلاق دے گا،اوریہ امر آپ اور آپ کے خاندان کے لیے قابل برداشت نہ ہوگا ،خاندان نے اس خطرے کے پیش نظر آپ پراس قدر دباؤ ڈالا کہ آپ مجبور ہوگئے،نیز دستخط کرتےوقت  طلاق کی نیت بھی  نہیں تھی اور نہ ہی زبان سے طلاق کےکوئی الفاظ ذکر کیےہیں ،تو اس صورت میں دیانةً طلاق واقع نہیں ہوئی ہے، دیانةً کا مطلب یہ ہے کہ اگر آپ کی بیوی اس طلاقنامے کو دلیل بناکر طلاق کا دعوی نہیں کرتی تو طلاق نہیں ہوتی ہے ۔</p><h6 class=""has-text-align-right"">حوالہ جات</h6><h5><h5><strong>حاشية رد المحتار"" 3 / 271</strong><strong>:</strong></h5>
<h5>""وكذا كل كتاب لم يكتبه بخطه ولم يمله بنفسه لا يقع الطلاق ما لم يقر أنه كتابه اه ملخصا۔""</h5>
<h5><strong>""</strong><strong>رد المحتار"" 10 / 458</strong><strong>:</strong></h5>
<h5>""وفي البحر: أن المراد الإكراه على التلفظ بالطلاق ، فلو أكره على أن يكتب طلاق امرأته فكتب لا تطلق ،لأن الكتابة أقيمت مقام العبارة باعتبار الحاجة ولا حاجة هنا كذا في الخانية ۔""</h5>
<h5>""رد المحتار ""(130/6):</h5>
<h5>(قوله: أو حبس) أي حبس نفسه قال الزيلعي: والإكراه بحبس الوالدين أو الاولاد لا يعد إكراها لأنه ليس بملجئ ولا يعدم الرضا بخلاف نفسه اه. لكن في الشرنبلالية عن المبسوط: أنه قياس وفي الاستحسان حبس الأب إكراه. وذكر الطوري أن المعتمد أنه لا فرق بين حبس الوالدين والولد في وجه الاستحسان زاد القهستاني أو غيرهم: من ذوي رحم محرم وعزاه للمبسوط.</h5>
<h5><strong>""</strong><strong>رد المحتار"" (6 / 128)</strong><strong>:</strong></h5>
<h5>""(و) الثالث: (كون الشيء المكره به متلفا نفسا أو عضوا أو موجبا غما يعدم الرضا) وهذا أدنى مراتبه وهو يختلف باختلاف الأشخاص فإن الأشراف يغمون بكلام خشن، والأراذل ربما لا يغمون إلا بالضرب المبرح ابن كمال۔"" </h5>
</h5><p>سید نوید اللہ</p><p>دارالافتاء،جامعۃ الرشید</p><p>30/ محرم 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",14586,jameya-tur-rasheed,طلاق کے احکام,تحریری طلاق  دینے کا بیان
2024-08-06,https://almuftionline.com/2024/08/06/14361/,بہنوں کا والد کی میراث میں اپنے حصوں کامطالبہ کرنا,<p>کیافرماتے ہیں علماء کرام اس مسئلہ کے بارے میں کہ</p><p>     ہمارے والد صاحب کا انتقال ہوگیا ہے اورہم دس بہن بھائی ہیں،دوبھائی اورآٹھ بہنیں، جن میں سے ایک بہن کا انتقال والدکی زندگی ہی ہوگیا تھا اورہماری والدہ،دوبھائی اورنو بہنیں زندہ ہیں،والد صاحب نے زندگی میں جائیداد کسی کے  نام نہیں کی اورکاروباربھی کسی کے نام نہیں کیا ،والد صاحب کے انتقال کے بعد بیٹوں نے کاروبارسنبھالاتھا مگراب ڈیڑھ سال سے کاروبارکرائے پر دیدیاہے جس کا کرایہ آتاہے  وہ  کرایہ  بیٹے اوروالدہ کو دیاجاتاہے،بیٹیوں کو نہیں دیاجاتا،جب تک بڑے بھائی گھرمیں ساتھ رہتے تھے، اس وقت تک بہنوں کو کھانے پینے میں کوئی مسئلہ نہیں تھا ،ایک سال پہلے بڑے بھائی الگ ہوگئے  اوراپنا کاروبار اورگھر الگ کرلیا ،چھوٹا بھائی مدرسہ میں استاد ہے ،ہم چاربہنیں ٹنڈوآدم میں رہتی ہیں اورتین بہنیں کراچی میں رہتی ہیں ،ٹنڈوآدم میں جو بہنیں ہیں وہ ہرجمعہ گھر جاتی ہیں تو ان کے کھانے پینے کاکوئی انتظام نہیں ہوتا،رات کو اگر دیر سے بھی جائیں تو بھوکی جاتی ہیں ،ہم تین بہنیں جب ٹنڈوآدم  سےاپنے والدہ کے پا س جاتی ہیں توہمیں بولاجاتاہےکہ ہم آپ کو ایک ٹائم کا کھانا کھلاسکتے ہیں، ہم جب جاتے ہیں تو کھانا وغیرہ گھر سے بناکر لیکر جاتے ہیں اوروہاں پربھی اپنے کھانے کاانتظام بھی اپنے خرچے پر کرتی ہیں اورکوئی بہن جب گھر جاتی ہے توہ والدہ کو بھی کھانا نہیں دیاجاتاہے اوراس کے علاوہ والدہ کو 24گھنٹوں میں ایک ٹائم کاکھانا دیاجاتاہے ،وہ پورادن اسی پر گزارا کرتی ہیں ،کاروبارکے کرائے کی رقم 14000روپے ہیں جن میں سے 3500روپے چھوٹابھائی اور3500روپےبڑا بھائی لیتاہے اور7000والدہ کو دئیے جاتے ہیں، والدہ کو فالج کا اٹیک ہے ،انہیں پیسوں میں سے وہ اپنا علاج بھی کراتی ہیں ،والدہ کو روٹی سالن ایک ٹائم دیاجاتاہے اوردودھ وغیرہ کچن کا سامان وغیرہ اسی میں سے ان کو پوراکرناہوتاہے ،ایک سال پہلے چھوٹا بھائی عمرہ کرنے کےلیے جارہتے تھے تو  ٹندوآدم سے کراچی ایئر پورٹ آنے کےلیے انہوں نے ہمیں دس ہزارروپے دیئےتھے جبکہ گاڑی کا کرایہ 20000تھا تو 10000کے علاوہ جو خرچہ ہوا وہ والدہ کے 7000میں سے کاٹ لیا ،بڑے بھائی کی شکایت یہ رہتی ہے کہ بہنیں میرے گھر رات میں نہیں رکتیں جبکہ اس سال بڑے بھائی حج کرکے آئے ہیں تو ہم کراچی والی بہنیں بڑے بھائی کے گھر میں 6دن رکی ہیں، ہم نے مہمانوں کا انتظام سنبھالا تھا  اورہمیں بھی اچھی عزت دی اورجب ہم واپس اپنے گھروں کو لوٹ گئیں تو بڑے بھائی نے والدہ سے کہا کہ 6مہینے تک کوئی بہن میرے گھر نہیں آنی چائیے اورچھوٹا بھائی بھی مدرسے میں شفٹ ہوگیا اورہماری والدہ ایک ایک ہفتہ الگ الگ بھائی کے گھر رہتی ہیں، جس بھائی کے گھرہوتی ہیں اس کی بیگم بات بات پر جھگڑاکرتی ہے اوروہ چاہتی ہیں کہ والدہ اپنی بیٹیوں کے گھر رہےجبکہ وہ بیٹوں کے ہاں رہنا نہیں  چاہتیں ،والدہ کے گھر تالالگادیا گیاہے، ہم بہنیں کراچی سے والدہ کے گھر گئی تھیں تو چھوٹے بھائی نے کہا کہ گیس اوربجلی کٹوادونگا  اس وجہ سے کہ اس کا بل کون بھرےگا ،گیس اوربجلی کا بل دویا اڑھائی ہزارتک آتاہے ،ہم بہنوں کو کرائے میں بھی حصہ نہیں دیاجاتاورنہ ہم  اس حصہ میں سے بل ادا کردیتے ،اب ہم بہنیں کراچی سے جائیں تو کہاں رکیں ؟  دونوں بھائیوں  کےہاں کوئی اولاد نہیں ہیں، دونوں نے بچے گود لیے ہیں ،گھر میں بھی تالالگاہواہے۔ان حالات میں</p><p>کیابہنیں اپنے والد صاحب کی جائیداد میں سے اپنے حصوں کا مطالبہ کرسکتیں ہیں؟ جبکہ وہ ہمارا خیال بھی نہیں رکھتے؟ شرعی رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بھائیوں کی طرح آپ بہنوں کا بھی اپنے والد کی میراث میں حصہ ہے اوربلاشبہ آپ سب بہنیں اس کا مطالبہ کرسکتی ہیں،اوراسی تناسب سے کرایہ میں بھی آپ بہنوں کا حصہ ہے،البتہ آپ کی غیرشادی شدہ بہن جو والد کی زندگی میں ہی فوت ہوگئی تھی اس کا والد کے میراث میں حصہ نہیں۔</p><p>واضح رہے کہ کسی شرعی وارث کو میراث سے محروم نہیں کیاجاسکتا،لہذا آپ کے بھائیوں پر لازم ہے کہ آپ بہنوں کا شرعی حصہ ادا کریں اوراس میں رکاوٹ نہ بنیں،جو شخص کسی وارث کو اس کی میراث سے محروم کرنے کی کوشش کرتاہے وہ درحقیقت اس کی اس وراثت والی حیثیت کو بدلتا ہے، اوراللہ تعالی کے فیصلے کو ناپسند کرتا ہے اور اسے بدلناچاہتا ہے اور یہ  بہت بڑا جرم ہے۔</p><p> سورۂ نساء میں میراث کے سارے حصے بیان کرنے کے بعد اللہ تعالیٰ نے فرمایا ہے<span dir=""LTR"">:</span></p><p>تِلْکَ حُدُوْدُ اللّٰہِ وَمَنْ یُّطِعِ اللّٰہَ وَرَسُوْلَہٗ یُدْخِلْہُ جَنّٰتٍ تَجْرِیْ مِنْ تَحْتِہَا الْاَنْہٰرُ خٰلِدِینَ فِیْہَا وَذٰلِکَ الْفَوْزُ الْعَظِیمُ. وَمَنْ یَّعْصِ اللّٰہَ وَرَسُوْلَہٗ وَیَتَعَدَّ حُدُوْدَہٗ یُدْخِلْہُ نَارًا خَالِدًا فِیْہَا وَلَہٗ عَذَابٌ مُّہِینٌ.(۴:۱۳۔۱۴<span dir=""LTR"">(</span></p><p><span dir=""LTR"">’’</span>یہ اللہ کی بتائی ہوئی حدیں ہیں، (اِن سے آگے نہ بڑھو) اور (یاد رکھو کہ) جو اللہ اور اُس کے رسول کی فرماں برداری کریں گے، اُنھیں وہ ایسے باغوں میں داخل کرے گا جن کے نیچے نہریں بہتی ہوں گی، وہ اُن میں ہمیشہ رہیں گے اور یہی بڑی کامیابی ہے۔ اور جو اللہ اور اُس کے رسول کی نافرمانی کریں گے اور اُس کی بتائی ہوئی حدوں سے آگے بڑھیں گے، اُنہیں ایسی آگ میں ڈالے گا جس میں وہ ہمیشہ رہیں گے اور اُن کے لیے رسوا کر دینے والی سزا ہے۔<span dir=""LTR"">‘‘</span></p><p>حضرت سلیمان بن موسی رضی اللہ عنہ سے روایت ہے کہ نبی کریم صلی اللہ علیہ وسلم نے ارشادفرمایا:</p><p>«من قطع ميراثا فرضه الله، قطع الله ميراثه من الجنة» سنن سعيد بن منصور (١/ ١١۸)</p><p>جس نےاللہ تعالی کی مقرر کی ہوئی﴿ اپنے وارث کی﴾ میراث کو کاٹ دیااللہ تعالی قیامت کے دن جنت سے اس کی میراث کاٹیں گے۔</p><p>ایک اورحدیث میں ہے: حضرت سعید  بن زید رضی اللہ تعالیٰ عنہ فرماتے ہیں رسول اللہ ﷺ نے فرمایا؛جوشخص( کسی کی ) بالشت بھر زمین بھی از راہِ ظلم لے گا،قیامت کے دن ساتوں زمینوں میں سے اتنی ہی  زمین اس کے گلے میں  طوق  کے طور پرڈالی  جائے گی۔</p><p>تفصیل بالا کی روسے معلوم ہوا کہ کسی وارث مثلاً بہنوں کو میراث سے محروم رکھنا سراسر ظلم،ناانصافی، حق تلفی اور الله کے احکام سے کھلی بغاوت ہوگی جس سے بچنالازم ہے، ورنہ ساری عمر حرام کھانے کا وبال بھائیوں پر رہے گا اورقیامت کے دن اس کا حساب دینا پڑے گا ۔</p><p>مسئولہ صورت میں  آپ کےوالد کے کفن دفن کے متوسط اخراجات ،قرض جس میں بیوی کامہر بھی داخل ہے اگر زندگی میں اس کی ادائیگی نہ ہوئی ہواوروصیت کی علی الترتیب ادائیگی کے بعد اگر آپ کے والدمرحوم کےانتقال کے وقت صرف یہی ورثاء ہوں جوسوال میں مذکورہیں توکل منقولہ ،غیرمنقولہ ترکہ میں سےمرحوم  کی بیوہ کو <span dir=""LTR"">12.5%</span>،ہربھائی کو <span dir=""LTR"">%</span>13.46اورہربہن کو<span dir=""LTR"">%</span>6.73دیا جائےگا۔</p><p>مسئولہ صورت میں بھائیوں کاوالدہ اوربہنوں کے ساتھ روا رکھاجانےوالاسلوک نہ صرف یہ کہ غیراسلامی ہے،بلکہ غیرت کے بھی سراسرخلاف ہے کہ خود تو کرحج اورعمرے کرتے پھریں اوربے چاری ماں اوربہنوں کوکھانا تک بھی نہ کھلائیں،اگرکوئی اجنبی بھی مہمان بن جائے تواسلام تو اس کی بھی خاطرو مدارات کا حکم دیتاہے، بلکہ اس کو ایمان کی علامت قراردیتاہے چہ جائے کہ وہ ہستی ماں ہویالاچاربہنیں ہوں،ضرورت مند ماں کا نفقہ تو ویسے بھی اولاد پر واجب ہوتاہے، یہ کوئی احسان نہیں ہے،نیز ماں اوربہنوں کی میراث بھی ابھی تک بھائیوں کے پاس ہے،اس کے باوجود بھی ان کےساتھ اس طرح کا رویہ رکھنا انتہائی نامناسب اورغیراسلامی ہے اورمعاشرتی غیرت کے خلاف ہے،نبی صلی اللہ علیہ وسلم نے ایک حدیث میں فرمایاہےکہ"" جو شخص اللہ اور قیامت کے دن پر ایمان رکھتا ہے اس کو  چاہیے کہ اپنے مہمان کی خاطر کرےالخ(مشكاة المصابيح 2/463)۔</p><h6 class=""has-text-align-right"">حوالہ جات</h6><h5><h5>قال الله تعالي:</h5>
<h5>{يُوصِيكُمُ اللَّهُ فِي أَوْلَادِكُمْ لِلذَّكَرِ مِثْلُ حَظِّ الْأُنْثَيَيْن} [النساء : 11]</h5>
<h5>وفی مشكاة المصابيح الناشر : المكتب الإسلامي - بيروت - (2 / 197)</h5>
<h5>وعن أنس قال : قال رسول الله صلى الله عليه وسلم : "" من قطع ميراث وارثه قطع الله ميراثه من الجنة يوم القيامة "" . رواه ابن ماجه.</h5>
<h5>مرقاة المفاتيح شرح مشكاة المصابيح - (10 / 31)</h5>
<h5>قال الطيبي رحمه الله تخصيص ذكر القيامة وقطعه ميراث الجنة للدلالة على مزيد الخيبة والخسران ووجه المناسبة أن الوارث كما انتظر فترقب وصول الميراث من مورثه في العاقبة فقطعه كذلك يخيب الله تعالى آماله عند الوصول إليها والفوز بها.</h5>
<h5>وفيه أیضا:</h5>
<h5>عن سعيد بن زيد قال: قال رسول الله صلى الله عليه وسلم: «من أخذ شبراً من الأرض ظلماً؛ فإنه يطوقه يوم القيامة</h5>
<h5>من سبع أرضين<span dir=""LTR"">»"".</span>( باب الغصب والعاریة، ج:1، ص:254،  ط: قدیمی كتب خانه)</h5>
<h5>عن أبي حرة الرقاشي عن عمہ قال: قال رسول اللہ صلی اللہ علیہ وسلم: ألا لا تظلموا، ألا لا یحل مال امرئ إلا بطیب نفس منہ رواہ البیہقي في شعب الإیمان والدارقطني في المجتبی (مشکاة شریف ص ۲۵۵)</h5>
<h5>روی الامام  احمد فی مسندہ:</h5>
<h5>علی الید مااخذت حتی تودیہ،رواہ الامام <span dir=""LTR""><a href=""https://www.dawateislami.net/bookslibrary/1468/page/339#_ftn3"">[3]</a></span> احمد فی مسندہ والائمۃ ابوداؤد والترمذی والنسائی وابن ماجۃ فی سننھم و الحاکم فی صحیحہ المستدرك عن سمرۃ بن جندب رضی اﷲ تعالٰی عنہ بسند حسن۔</h5>
<h5>روى مسلم في صحيحه<span dir=""LTR""> :</span></h5>
<h5>وفی ردالمحتار (ج/۳ص/۳۷۰)</h5>
<h5>يقع كثيرا في الفلاحين ونحوهم أن أحدهم يموت فتقوم أولاده على تركته بلا قسمة ويعملون فيها من حرث وزراعة وبيع وشراء واستدانة ونحو ذلك، وتارة يكون كبيرهم هو الذي يتولى مهماتهم ويعملون عنده بأمره وكل ذلك على وجه الإطلاق والتفويض، لكن بلا تصريح بلفظ المفاوضة ولا بيان جميع مقتضياتها مع كون التركة أغلبها أو كلها عروض لا تصح فيها شركة العقد، ولا شك أن هذه ليست شركة مفاوضة، خلافا لما أفتى به في زماننا من لا خبرة له بل هي شركة ملك كما حررته في تنقيح الحامدية.ثم رأيت التصريح به بعينه في فتاوى الحانوتي، فإذا كان سعيهم واحدا ولم يتميز ما حصله كل واحد منهم بعمله يكون ما جمعوه مشتركا بينهم بالسوية وإن اختلفوا في العمل والرأي كثرة وصوابا كما أفتى به في الخيرية، وما اشتراه أحدهم لنفسه يكون له ويضمن حصة شركائه من ثمنه إذا دفعه من المال المشترك، وكل ما استدانه أحدهم يطالب به وحده.وقد سئل في الخيرية من كتاب الدعوى عن إخوة أشقاء عائلتهم وكسبهم واحد وكل مفوض لأخيه جميع التصرفات ادعى أحدهم أنه اشترى بستانا لنفسه. فأجاب: إذا قامت البينة على أنه من شركة المفاوضة تقبل.</h5>
<h5>وفی رد المحتار:</h5>
<h5>الترکۃ في الاصطلاح ماترکہ المیت من الأموال صافیا عن تعلق حق الغیر بعین من الأموال۔ ( کتاب الفرائض، کراچي ۶/۷۵۹، مکتبۃ زکریا دیوبند ۱۰/۴۹۳)</h5>
<h5>وفی تکملہ فتح الملہم:</h5>
<h5>إن الأصل الأول في نظام المیراث الإسلامي: أن جمیع ماترک المیت من أملاکہ میراث للورثۃ ۔ (کتاب الفرائض، جمیع ماترک المیت میراث، مکتبۃ اشرفیۃ دیوبند ۲/)</h5>
<h5>وفی شرح المجلۃ:</h5>
<h5>إن أعیان المتوفي المتروکۃ عنہ مشترکۃ بین الورثۃ علی حسب حصصہم۔ (شرح المجلۃ لسلیم رستم باز، مکتبۃ اتحاد دیوبند ۱/۶۱۰، رقم المادۃ: ۱۰۹۲)</h5>
<h5>وفی امداد الاحکام ( 3 / 602)</h5>
<h5>ایک وارث کے مشترکہ ترکہ میں تجارت کرنے کی ایک صورت کا حکم</h5>
<h5>الجواب جس شریک نے مضاربت پر روپیہ دیا ہینفع مقررہ اس کی ملک تو ہو گیا لیکن اس میں سے فقط اپنے حصّہ وراثت کے مطابق اس کو حلال ہے اور باقی نفع خبیث ہے۔اس لئے دوسرے ورثاء کو بقدر ان کے حصص دے دے یا محتاجوں کو دے دے۔</h5>
<h5>و فی العالمگیریۃ(ج؍۵،ص؍۱۸۴)</h5>
<h5>لو تصرف أحد الورثۃ فی الترکۃ المشترکۃ وربح فاالربح کلہٗ للمتصرف وحدہ ، کذا فی الغیاثیۃ وفیہ ایضاً بعد اسطرٍ سئل أبو بکر عن شریکین جن أحدہما وعمل الآخر بالمال حتی ربح أو وضع ، قال : الشرکۃ بینہما قائمۃ إلی أن یتم إطباق الجنون علیہ ، فإذا قضی ذلک تنفسخ الشرکۃ بینہما ، فإذا عمل بالمال بعد ذالک فالربح کلہ للعامل والوضیعۃ علیہ وہو کالغصب بمال المجنون فیطیب لہ من الربح حصۃ مالہ ولا یطیب لہ من مال المجنون فیتصدق بہ کذا فی المحیط۔ قال الشامی: وفی القھستانی ولہ أن یؤدیہ الی المالک ویحل لہ التناول لزوال الخبث۔</h5>
<h5>وفی جامع الفصولين (۲؍۱۴۵)</h5>
<h5>غاب أحد شريكي الدار فأراد الحاضر أن يكسنها رجلاً أو يؤجرها لا ينبغي أن يفعل ذلك ديانة إذ التصرف فيما بيده لو لم ينازعه أحد فلو آجر وأخذ الأجر يرد على شريكه نصيبه لو قدر وإلا تصدق به لتمكن الخبث فيه بحق شريكه فصار كغاصب آجر يتصدق الأجر أو يرده على المالك وأما نصيبه فيطيب له إذ لا خبث فيه.</h5>
<h5>فی انعام الباری (ج:۶ ص:۴۵۶)</h5>
<h5>اور یہ معاملہ میراث میں بکثرت پیش آتاہے کہ ایک شخص کا انتقال ہوا اور وہ اپنے دکان چھوڑ گیا اب بکثرت ایسا ہوتاہے کہ اس دکان میں تصرف کرے والا ایک ہوتاہے جو اس کو چلا تا رہتاہے اور نفع آنا رہتاہے اب سوال یہ پیداہوتاہے کہ وہ نفع کس کا ہے آیا اس کے اندر سارے روثاء شریک ہوں گے یہ صرف اسی کا ہوگا جس نے اس میں عمل کرکے اس کو بڑاھایا عام طور سے فقہاء کا کھنا یہ ہے کہ چونکہ اس نے یہ عمل ورثاء کی اجازت کے بغیر کیا ہے لہذا یہ کسب خبیث ہے اس لئے اس کسب خبیث کو صدقہ کرنا ہوگا بعضی حضرات یہ فرماتے ہیں اور امام بخاری کا رجحان بھی اسی طرف معلوم ہوتاہے کہ جو کچھ بھی نفع ہوا وہ اصل مالک کا ہے لہذا اورثت والے مسئلے میں جو کچھ بھی نفع حاصل ہوگا اس میں تمام ورثاء شریک ہوں گے الی قولہ فی صفحہ 456لیکن متاخرین حنفیہ میں سے علامہ رافعی نے یہ فرمایا کہ چونکہ خبث صاحب مال کے حق کی وجہ سے آیاہے لہذا اگر وہ صدقہ کرنے بجائے صاحب مال کو دیدے تب بھی صحیح ہوجائے گا چنانچہ وراثت والے مسئلے میں اگر ایک وارث متصرف ہوگیا جبکہ حق سارے ورثاء کا تھا تو اس میں اصل حکم تو یہ ہے کہ جو کچھ ربح حاصل ہوا وہ تصدق کرے لیکن اگر تصدق نہ کرے بلکہ ورثاء کو دیدے تو اس کا ذمہ ساقط ہوجائے گا بلکہ یہ زیادہ مناسب ہے تا کہ اس سے تمام ورثاء فائدہ اٹھالیں۔</h5>
<h5>وفی امداد الاحکام( ج:۳ ص:۳۱۹-۳۲۲)</h5>
<h5>اگر ہم یہ کہیں کہ واوث کا تصرف اجنبی کے مال میں تصرف کے طرح ہے اور یہ ناجائز ہے تو اس کا جواب بھی یہی ہوگا کر اجنبی کے مال میں تصرف کرکے جو نفع کمایا وہ فقہاء کے ہاں واجب التصدق ہے اور جب مالک معلوم ہو تو مالک کو پہنچا دے اور ورثاء معلوم ہے لہذا شرعی حصوں کے مطابق نفع بھی اصل مالک کے ساتھ تقسیم ہوگا۔</h5>
<h5>وفی مشكاة المصابيح  (2 / 463)<span dir=""LTR"">:</span></h5>
<h5><span dir=""LTR"">""</span>عن أبي هريرة قال : قال رسول الله صلى الله عليه وسلم : "" من كان يؤمن بالله واليوم الآخر فليكرم ضيفه ومن كان يؤمن بالله واليوم الآخر فلايؤذ جاره ومن كان يؤمن بالله واليوم الآخر فليقل خيرا أو ليصمت<span dir=""LTR"">.""</span></h5>
</h5><p>   سیدحکیم شاہ عفی عنہ</p><p>دارالافتاء جامعۃ الرشید</p><p>30/01/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14361,jameya-tur-rasheed,وصیت کا بیان,متفرّق مسائل
2024-08-06,https://almuftionline.com/2024/08/06/13721/,بیو ی  کی  طلاق  کو  بہن کا گھر نہ بسنے پر معلق کرنے کا حکم,"<p>  میں نے کچھ الفاظ کہے ہیں جس سے پہلے سیاق و سباق بتانا ضروری سمجھوں گا۔میری اہلیہ کی خالہ کی ایک جگہ سے طلاق ہوئی ،وہیں پرمیری بہن کا رشتہ ہوا ۔میری ساس اور اہلیہ بلکہ سارا سسرال اس بات پر رضامند نہیں تھا۔ میری ساس میرے ہونے والے بہنوئی (جس نے میری اہلیہ کی خالہ یا ساس کی بہن کو طلاق دی تھی) کی بہن (جو میری بیوی کی نند ہے) کے ساتھ گھاس کاٹنے کے لیے جایا کرتی تھی اور اس کے کان بھرا کرتی تھی، جس سے میری بہن کا رہنا محال ہو گیا تھا۔اسی صورت حال کو دیکھتے ہوئے میں ایک دن بہت زیادہ جذباتی ہو گیا اور اپنے سسر ( چچا )کو اپنے ساس کی چالوں کے بارے میں بتاتے ہوئے ایک قسم اٹھائی تھی۔میں اپنے لفظ جو پنجابی میں کہے تھے، کو اردو میں دہراتا ہوں  <strong>""</strong><strong>چاچا جان! میری چاچی (ساس )میری بہن کی جڑیں کاٹ رہی ہے اور اگر میری بہن کا گھر نہ بسا تو آپ کی بیٹی کو تین طلاق""</strong> اس کے بعد  میرے سسرال کی مداخلت کم ہو گئی تھی۔ البتہ میری بہن کے سسرال والے خود ہی اچھے لوگ نہیں تھے اور انہوں نے میری بہن کا جینا بہت ہی مشکل کر دیا ہے تو اب ان حالات کی وجہ سے مجھے ان سے بہن کے لیےطلاق لینا پڑ رہا ہے، لیکن اس میں میرے سسرال کا بالکل دخل نہیں ہے۔تو عرض کرنے کا مقصد یہ ہے کہ کیا اس صورت میں بھی میری بیوی کو تین طلاق ہو جائیں گی ؟حالانکہ وہ علت شامل نہیں ہے جس کی وجہ سے میں نے یہ قسم اٹھائی تھی۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعت اور عقل و دانش کا تقاضایہ ہےکہ شدید مجبوری کے بغیر طلاق  دینے اورلینے سےگریز کیا جائے ۔ طلاق  کی وجہ سے  دونوں گھر تباہی کا شکار ہوجاتے ہیں اور اس کی وجہ  سےدونوں خاندانوں کےدرمیان جھگڑا پیدا ہونے کا قوی خدشہ  ہوتاہےجوکہ  شریعت میں انتہائی مذموم ہے۔ یہی وجہ ہےکہ حضوﷺ نے حلال امور میں سے طلاق کو سب سے زیادہ مبغوض قرار دیا ہے۔</p><p>یہ بات قابل توجہ ہے کہ  نکاح کے رشتہ میں نشیب و فراز آتے رہتے ہیں ، ان میں سے اکثر مسائل کا حل بآسانی نکل سکتا ہےاور کم ہی مسائل ایسے ہوتے ہیں جن کا حل نہ نکل سکے۔   لہذا آ پ  کو چاہیےکہ بہن  کےلیے طلاق لینے سے گریز کریں اور اس کی جگہ میاں بیوی آپس میں بیٹھ کر اپنےمسائل کا حل نکالیں۔ اگرخود نہ نکال سکیں تو دونوں خاندانوں کےسمجھدار لوگ مل کر ان مسائل کو حل کرنے کی کوشش کریں۔ اگر ان کی کوشش بھی نتیجہ خیز ثابت نہ ہو اور میاں بیوی  کا ان مسائل کےہوتے ہوئے ایک ساتھ چلنا  بھی ممکن  نہ ہو تو انتہائی مجبوری کےعالم میں اس  کے لیے  طلاق   لینے کی گنجائش ہے۔  </p><p> صورت مسئولہ  میں بحالت مجبوری طلاق لینی پڑی تو بیو ی کو طلاق واقع ہونے کا حکم یہ ہے کہ اگر  سوال میں ذکرکردہ یہ بات حقیقت کے مطابق ہے کہ  بہن کے لیے طلاق لینے کی اصل وجہ اس کے  سسرال والوں کی شرارت  ہے ، آپ کی ساس کی مداخلت نہیں تو  شرط نہ پائے جانے کی وجہ سے   بیوی کو طلاق واقع نہیں ہوگی ۔</p><h6 class=""has-text-align-right"">حوالہ جات</h6><h5><h5><strong>الدر المختار وحاشية ابن عابدين (رد المحتار) (3/ 229):</strong></h5>
<h5>يستحب لو مؤذية أو تاركة صلاة غاية، ومفاده أن لا إثم بمعاشرة من لا تصلي ويجب لو فات الإمساك بالمعروف ويحرم لو بدعيا. (قوله لو مؤذية) أطلقه فشمل المؤذية له أو لغيره بقولها أو بفعلها.</h5>
</h5><p>نعمت اللہ</p><p>دارالافتاء جامعہ الرشید،کراچی</p><p>30     <span dir=""RTL"">/محرم/</span>1446<span dir=""RTL"">ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",13721,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
