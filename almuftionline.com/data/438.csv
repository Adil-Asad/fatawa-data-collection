issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-09-01,https://almuftionline.com/2022/09/01/9261/,بہنوں کے حصے کو بلااجازت بیچ کر حاصل کئے گئے نفع میں تخارج کا حکم,<p>میرے والد صاحب وفات پاگئے تو انہوں نے میراث میں ایک زمین چھوڑی جسے ہم نے تقسیم کئے بغیر کچھ عرصہ بعد تیس ہزار روپے میں فروخت کی اور اس رقم کے بدلے ہم بھائیوں نے کراچی میں ایک ہوٹل کرایہ پر لیا،کچھ عرصہ بعد ہوٹل کو چھوڑ کر اس رقم سے ایک دکان خریدلی،اب اس دکان کی مالیت کروڑوں میں ہے،اس دکان کو ہم تین بھائیوں نے آپس میں تقسیم کیا اور بہنوں کو حصہ نہیں دیا،اب میں چاہتا ہوں کہ بہن کے ورثا کو کچھ رقم پر راضی کرکے ان کا حصہ خریدلوں،اس تمہید کی روشنی میں درج ذیل سوالات کے جوابات مطلوب ہیں:</p><p>1۔میراث میں بہنوں کا جو حصہ بنتا ہے شاید وہ زیادہ ہو،لیکن کیا بہن کے ورثہ کی رضامندی سے انہیں کچھ سامان یا کچھ نقدی دے کر انہیں میراث سے فارغ کرنا صحیح ہے؟</p><p>2۔اگر بہن کے ورثہ راضی ہوں تو دولاکھ روپے دے کر ان سے یہ اقرار لینا کہ آپ کو یہ دولاکھ روپے آپ کی والدہ کے میراث کے حصے کے بدلے قبول ہے،جس کے نتیجے میں وہ قبول کرلیں تو کیا ایسا کرنے سے میں میراث سے بری الذمہ ہوجاؤں گا؟</p><p>تنقیح:وراثت میں آنے والی زمین کو بھائیوں نےچار بہنوں کی اجازت کے بغیر فروخت کیا تھا،جن کا اب انتقال ہوچکا ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>واضح رہے کہ چونکہ وراثت میں آنے والی زمین کو بھائیوں نے بہنوں کی اجازت کے بغیر فروخت کیا تھا،اس لئے بھائیوں کے حصے کے بقدر زمین میں تو خرید و فروخت درست ہوگئی تھی،جبکہ بہنوں کے حصے میں آنے والی زمین پر غصب کے احکام جاری ہوں گے۔</p><p>مغصوبہ چیز کی بیع اصل مالک کی اجازت پر موقوف رہتی ہے،اگر وہ رضامندی سے اجازت دے دے تو ٹھیک،ورنہ تو بیع کو فسخ کرنا لازم ہوتا ہے،لیکن چونکہ مذکورہ معاملےکو کافی عرصہ گزرچکا ہے،جس کی وجہ سے اب اسے ختم کرنا ممکن نہیں رہا ہے،اس لئے بھائیوں کے ذمے بہنوں کے حصے کے بدلے میں آنے والی قیمت کا ضمان لازم ہے  اور یہ قیمت اس دن کی معتبر ہوگی جس دن بھائیوں نے وراثتی زمین کو بیچا تھا۔</p><p>نیز اس زمین کو بیچ کر بھائیوں نے اب تک جو نفع حاصل کیا ہے،اس میں سے بہنوں کے حصے سے حاصل ہونے والا نفع بھی ان کے لئے حلال نہیں ہے،لہذا محض دو لاکھ روپے دینے سے آپ بری الذمہ نہیں ہوسکتے،بلکہ آپ کے ذمے لازم ہے کہ وراثتی زمین میں بہنوں کی حصے کی جتنی قیمت بنتی ہے وہ اور اس سے حاصل ہونے والے مکمل نفع کو بہنوں کے ورثہ کے حوالے کردیں، اس کے بعد اگروہ لوگ اس میں سے کچھ رقم رکھ کر بقیہ رقم اپنی دلی رضامندی سے آپ کو دوبارہ واپس کرنا چاہیں تو واپس لینے میں کوئی حرج نہیں۔</p><h6 class=""has-text-align-right"">حوالہ جات</h6><h5><h5>""الفتاوى الهندية"" (3/ 130):</h5>
<h5>""ولو كان المبيع دارا أو أرضا بين رجلين مشاعا غير مقسوم فباع أحدهما قبل القسمة بيتا منها بعينه أو قطعة بعينها فالبيع لا يجوز لا في نصيبه ولا في نصيب صاحبه بخلاف ما إذا باع جميع نصيبه من الدار والأرض فالبيع جائز كذا في شرح الطحاوي"".</h5>
<h5>""درر الحكام شرح غرر الأحكام"" (2/ 177):</h5>
<h5>""(وبيع الغاصب) فإنه موقوف على إجازة المالك إن أقر به الغاصب ثم البيع، وإن جحد وللمغصوب منه بينة فكذلك، وإن لم تكن ولم يسلمه حتى هلك ينتقض البيع (وحكمه) أي حكم البيع الموقوف (أنه إنما يقبل الإجازة إذا كان البائع والمشتري والمبيع قائما) المراد بكون المبيع قائما أن لا يكون متغيرا بحيث يعد شيئا آخر فإنه لو باع ثوب غيره بغير أمره فصبغه المشتري فأجاز رب الثوب البيع جاز ولو قطعه وخاطه ثم أجاز البيع لا يجوز لأنه صار شيئا آخر (كذا الثمن لو) كان (عرضا) أي كما يشترط قيام المبيع يشترط قيام الثمن أيضا إذا كان عرضا (وصاحب المتاع أيضا) أي كما يشترط قيام المبيع والثمن المذكورين يشترط قيام صاحب المتاع المبيع حتى لو باع متاع غيره فمات صاحب المتاع قبل أن يجيز البيع فأجاز وارثه لا يجوز"".</h5>
<h5>""العناية شرح الهداية ""(9/ 330):</h5>
<h5>""الغاصب إذا تصرف في المغصوب أو المودع في الوديعة وربح فيه لا يطيب له الربح عند أبي حنيفة ومحمد رحمهما الله، خلافا لأبي يوسف - رحمه الله - وقد مر في الدلائل. وجوابهما في الوديعة أظهر لما ذكرنا أنه لا يستند الملك إلى ما قبل التصرف لانعدام سبب الضمان، فكان التصرف في غير ملكه مطلقا فيكون الربح خبيثا"".</h5>
<h5>""مجمع الضمانات ""(ص: 130):</h5>
<h5>""ولو استعمل المغصوب بأن كان عبدا فأجره فالأجرة له، ولا تطيب له فيتصدق بها.</h5>
<h5>وكذا لو ربح بدراهم الغصب كان الربح له، ويتصدق به، ولو دفع الغلة إلى المالك حل للمالك تناولها كما في الهداية"".</h5>
</h5><p>محمد طارق</p><p>دارالافتاءجامعۃالرشید</p><p>04<span dir=""LTR"">/</span>صفر1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9261,jameya-tur-rasheed,میراث کے مسائل,میراث کے متفرق مسائل
2022-09-01,https://almuftionline.com/2022/09/01/7678/,پب جی کے کلپس بنانے کاحکم,<p> میرا ایک چینل ہے میں اس میں پب جی اور فری فائر کی چھوٹے چھوٹے کلپس ڈالتا ہوں جو کاپی رائٹس ،میوزک،فحش اور غلط چیزوں سے پاک  ہیں اور یوٹیوب کے قوانین کے مطابق بالکل برابر ہیں۔کلپس میں اسلا مک میوزک ہوتی ہے ۔ویڈیوز میں ہیڈ شارٹس یعنی اچھی طرح سر پر مارنا یہ ایک انمول چیزہوتی ہے،جس کو لوگ پسند کرتے ہیں اور گیم کا جو اچھا حصہ ہو وہ ڈالتا ہوں کیا حکم ہے اس کا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>پب جی گیم سے عام طورپربچوں اوردیکھنے والوں پرمنفی اثرات مرتب ہوتے ہیں،اس سے خودکشی اوردوسروں کی جان لینے کے واقعات بھی ریکارڈ پر ہیں، اس لئے اس گیم کے کلپس بنانے سے اجتناب ضروری ہے۔</p><h6 class=""has-text-align-right"">حوالہ جات</h6><h5><h5>۔۔۔۔۔۔۔۔۔۔۔</h5>
</h5><p>محمد اویس بن عبدالکریم</p><p>دارالافتاء جامعۃ الرشید کراچی</p><p>04/صفر1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",7678,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2022-09-01,https://almuftionline.com/2022/09/01/7587/,زندگی میں اپنے بیٹے کو مکان فروخت کرنے کا حکم,<p>میرے والد صاحب نے تین شادیاں کی تھیں۔ پہلی بیوی سے میرے والد صاحب کے کافی بچے تھے، جبکہ دوسری بیوی سے صرف میں اور میری بہن تھی۔ میرے والد صاحب کی کافی جائیداد میں سے ایک گھر بھی تھا۔ میں نے دوسرے بھائیوں کے مقابلے میں والد صاحب کی بہت خدمت کی ہے۔ والد صاحب مجھ سے بہت خوش تھے اور انہوں نے یہ چاہا تھا کہ وہ مجھے اپنا گھر دے دیں۔ اِس کے لیے انہوں نے اپنا وہ گھر عدالت کے ذریعے بیع قطعی کے عنوان سے بیچ دیا تھا، جس کے دستاویز موجود ہیں۔ اُس مکان  کی مجھے بہت کم قیمت دینی پڑی تھی اور وہ کم قیمت دینے سے وہ گھر میرا ہوگیا تھا۔ گھر فروخت ہونے کے بعد میں اور والد صاحب اُس گھر میں رہتے رہے اور اِس دوران والد صاحب نے اپنے کافی جاننے والوں اور رشتہ داروں کو بلا کر اعلان کیا تھا کہ میں نے اپنا یہ مکان اپنے اِس بیٹے کو فروخت کردیا ہے۔ یہ بات میرے دوسروں بھائیوں کو ناگوار لگی۔ لہذا والد صاحب کے انتقال کے بعد جب میں ملک سے باہر تھا، میرے بھائیوں نے اُس مکان پر قبضہ کرلیا اور مجھے کہا کہ تم اگر ادھر آئے تو ہم تمہیں نہیں چھوڑیں گے۔</p><p>میرے بھائی کہتے ہیں کہ والد صاحب نے ہمارے ساتھ غلط کیا، اِس مکان میں ہمارا بھی حصہ تھا اور وہ ایک بیٹے کو فروخت کردیا۔ میرے بھائی کہتے ہیں کہ اِس مکان میں اب بھی ہمارا حصہ ہے۔ مفتی صاحب آپ بتائیں کہ کیا یہ مکان میرا ہے یا اب بھی میرے بھائیوں کا اِس میں حصہ ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>سوال میں ذکرکردہ صورت میں والد صاحب نے یہ گھر اگر اپنے مرض الوفات (جس مرض میں اُن کا انتقال ہوا) میں آپ کو فروخت کیا تھا تو اِس بیع کا صحیح ہونا باقی ورثہ کی اجازت پر موقوف تھا۔ اور باقی ورثہ چونکہ اِس بیع پر راضی نہیں، لہذا یہ بیع صحیح نہیں ہوئی۔ اور اب اِس مکان کو والد صاحب کے ترکہ میں شامل کرکے سب ورثہ میں شرعی طریقے کے مطابق تقسیم کیا جائے گا۔</p><p>البتہ اگر والد صاحب نے یہ گھر آپ کو اپنی صحت کے زمانے یا ایسے مرض کہ جس میں اُن کا انتقال نہیں ہوا تھا، میں فروخت کیا تھا تو یہ بیع صحیح ہے اور اب وہ مکان آپ کا ہے، آپ کے بھائیوں میں سے کسی کا بھی اُس مکان پر کوئی حق نہیں۔<span dir=""RTL""> تصرفا يتعدى ضرره إلى غيره، أو لا يتعدى</span><span dir=""RTL"">"".</span></p><h6 class=""has-text-align-right"">حوالہ جات</h6><h5><h5>فی الدر المختار مع رد المحتار: 5/112</h5>
<h5>""(و)وقف (بيع الغاصب) على إجازة المالك؛ يعني إذا باعه لمالكه لا لنفسه على ما مر عن البدائع. ووقف أيضا بيع المالك المغصوب على البينة، أو إقرار الغاصب، وبيع ما في تسلمه ضرر على تسليمه في المجلس، وبيع المريض لوارثه على إجازة الباقي"".</h5>
<h5>وفی ردالمحتار: 5/112</h5>
<h5>""قوله: (وبيع المريض لوارثه) أي ولو بمثل القيمة وهذا عنده، وعندهما يجوز ويخير المشتري بين فسخ وإتمام لو فيه باتا أو محاباة، قلت أو كثرت"".</h5>
<h5>وفی الموسوعۃ الفقھیۃ الکویتیۃ: 36/157</h5>
<h5>""المحاباة من الصحيح غير المريض مرض الموت يترتب عليها استحقاق المتبرع له بها من جميع مال المحابي، إن كان صحيحا عند الحنفية والشافعية والحنابلة؛ لأن المحاباة توجب الملك في الحال فيعتبر حال التعاقد فإذا كان المحابي صحيحا حينئذ فلا حق لأحد في ماله، فتؤخذ من جميع ماله، لا من الثلث"".</h5>
<h5>وفی بدائع الصنائع: 6/264</h5>
<h5><span dir=""RTL"">""فنقول: للمالك أن يتصرف في ملكه أي تصرف شاء، سواء كان</span></h5>
</h5><p>طارق مسعود</p><p>دارالافتاء، جامعۃ الرشید، کراچی</p><p>3، صفر المظفر، 1444</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>طارق مسعود</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7587,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2022-09-01,https://almuftionline.com/2022/09/01/7598/,رفاہی  تنظیموں  کو سیلاب  زدگان   کے لئے  زکوة   دینے کاحکم,<p>جناب مفتی  صاحب عرض  یہ ہے کہ   سیلاب  زدہ  لوگوں  کی مدد کے لئے   جگہ جگہ  فنڈ جمع کرنے کا کام   چل رہا   ہے ، اس میں  لوگ  زکوة  کی رقم بھی دے رہے  ہیں ،آگے  جن تک   مدد  پہنچائی  جارہی ہے  ان میں مسلم غیر  مسلم ،سید غیرسید  ہر طرح کے لوگ  ہوتے ہیں    تو  کیا اس  طرح  زکوة دینے والوں کی زکوة  ادا ہوجائے گی ؟  </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>زکوة   کے حق  دار  نادار اور  غریب مسلمان ہیں ،اس کی ادائیگی  کے لئے ضروری  ہے کہ غریب  مستحق  شخص کو   مالک  بناکر دی جائے ۔کسی  غیر مسلم  یا غیر  مستحق  مالدار   یا سید کو   زکوة  دینے سے  زکوة ادا  نہ ہوگی ۔</p><p>لہذا  سیلاب متاثرین  کے لئے زکوة  کی رقم  دینے میں  دوباتوں کا اہتمام ضروری  ہے  1۔کہ  صرف ایسی  تنظیموں کو  زکوة کی رقم دی جائے  جن کے پاس مستحقین تک  زکوة  پہنچانے کا  صحیح  انتظام   موجود ہو2۔  ان کو  بتاکر دی جائے  کہ یہ زکوة  کی رقم ہے تاکہ  وہ صحیح  مصرف میں خرچ کرسکیں ۔ منا سب اور  بےغبار  صورت  یہ ہے  کہ صحیح  حیلہ تملیک  کےبعد ہی   امدادی  تنظیموں  کے پاس  جمع کروائی جائے۔</p><p><span dir=""RTL""> یاد رہے کہ جس پر زکوة  فرض  ہے اس کے ذمے  یہ بھی  لازم  ہے  کہ زکوة   متحقین تک  پہنچائے ۔لہذااگر کسی  شخص نےاپنی تحقیق وجستجو کے بعد کسی  کو  مستحق  سمجھ کر زکوة حوالے  کیا لیکن بعد   میں پتہ  چلا  کہ  لینے والا شخص زکوة کا  مستحق نہیں  تھا  ۔غیر  مسلم یا سید وغیرہ  تھا   ،تو  زکوة  ادا  ہوگئی دوبارہ  ادا کرنے کی ضرورت  نہیں کیونکہ دینے  والے نے مصرف  تلاش  کرنے  کی ذمے داری  پوری کرکے  دی ہے ۔ لیکن اگر کسی   نےبلاتحقیق زکوة  کسی کو  زکوة دیدی  پھر بعد میں پتہ  چلا  کہ  جس  کو دی ہے  وہ غیر مستحق   تھاتو زکوة  ادا  نہیں ہوئی۔  اس شخص پر  دوبارہ  ادا کرنا لازم ہے ۔ اس لئے  زکوة  ادا کرتے وقت صحیح  مصرف  تلاش کرکے  ادا کریں ۔</span></p><h6 class=""has-text-align-right"">حوالہ جات</h6><h5><h5>(دفع بتحر) لمن يظنه مصرفا (فبان أنه عبده أو مكاتبه أو حربي ولو مستأمنا أعادها)</h5>
<h5>ما مر (وإن بان غناه أو كونه ذميا أو أنه أبوه أو ابنه أو امرأته أو هاشمي لا) يعيد لأنه أتى بما في وسعه، حتى لو دفع بلا تحر لم يجز إن أخطأ.</h5>
<h5> (قوله: لمن يظنه مصرفا) أما لو تحرى فدفع لمن ظنه غير مصرف أو شك ولم يتحر لم يجز حتى يظهر أنه مصرف فيجزيه في الصحيح خلافا لمن ظن عدمه، وتمامه في النهر.</h5>
<h5>قوله: ولو دفع بلا تحر) أي ولا شك كما في الفتح. وفي القهستاني بأن لم يخطر بباله أنه مصرف أو لا، وقوله لم يجز إن أخطأ أي إن تبين له أنه غير مصرف فلو لم يظهر له شيء فهو على الجواز وقدمنا ما لو شك فلم يتحر أو تحرى وغلب على ظنه أنه غير مصرف.     </h5>
</h5><p>احسان اللہ شائق عفا اللہ عنہ    </p><p>       دارالافتاء جامعة الرشید     کراچی</p><p>۳صفر  ١۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7598,jameya-tur-rasheed,زکوة کابیان,ان  چیزوں کا بیان جن  میں زکوة لازم ہوتی ہے اور جن میں  نہیں ہوتی
2022-09-01,https://almuftionline.com/2022/09/01/7599/,امدادی  فنڈ  میں سودی  رقم جمع کروانے کاحکم,<p>عرض یہ ہے کہ  کسی کے  پاس   کچھ  سود کی  رقم رکھی  ہو    ئی  ہو  توکیا  اس کو سیلاب زدگان کی امدادی    فنڈ میں  جمع  کروائی جاسکتی  ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>سودی  لین دین شرعا  حرام ہے، اگر کسی   نے کوئی  سودی معاملہ کیا ہے  تواس کے ذمے لازم  ہے  فوری  طورپر  معاملہ  ختم  کردے اور توبہ استغفار کرے۔اگر سودی  لین دین  سے کسی کے پاس   کچھ مال  جمع ہوگیا ہے تو  اس  کا  حکم یہ ہے کہ اگر   ﴿سودی  اداروں  کے  علاوہ   اصل ﴾مالک کو کو واپس کرنا ممکن ہو تو سود  کی رقم  مالک کو واپس کی جائے   ورنہ  بلانیت ثواب  صدقہ   کر دی جائے ۔  </p><p>سودی  رقم  بطور صدقہ سیلاب زدگان  کو  بھی دیاجاسکتا  ہے۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (6/ 385)</h5>
<h5>وقال في النهاية: قال بعض مشايخنا: كسب المغنية كالمغصوب لم يحل أخذه، وعلى هذا قالوا لو مات الرجل وكسبه من بيع الباذق أو الظلم أو أخذ الرشوة يتورع الورثة، ولا يأخذون منه شيئا وهو أولى بهم ويردونها على أربابها إن عرفوهم، وإلا تصدقوا بها لأن سبيل الكسب الخبيث التصدق إذا تعذر الرد على صاحبه اهـ</h5>
</h5><p>احسان اللہ شائق عفا اللہ عنہ    </p><p> دارالافتاء جامعة الرشید     کراچی</p><p>۳صفر  ١۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7599,jameya-tur-rasheed,سود اور جوے کے مسائل,انشورنس کے احکام
2022-08-31,https://almuftionline.com/2022/08/31/10099/,محمدعمر کی جگہ محمدارحم  نام رکھنا,"<p>سوال:السلام علیکم ! میں بنت نعیم احمد اس مدرسہ میں ایک سا ل سےزیرتعلیم ہوں،میرا یہ سوال ہےیہ میراایک بیٹا ہے،ڈیڑھ سال کا،اس کانام محمدعمر ہے،مجھے اس کانام تبدیل کرناہے،کیونکہ میرےبیٹےکی طبیعت  میں غصہ بہت ہے،ضدی بھی بہت ہے،جیسےجیسےمیرابیٹابڑاہورہاہے،بہت زیادہ بدتمیز ہورہاہے،اس کواتناغصہ آتاہےوہ اپناسر دیوارپرمارتاہے،خیرمجھےاس کانام تبدیل کرناہے،سب یہ بول رہےہیں کہ محمدعمر کانام بدل دو،بچےکےباپ کاانتقال ہوگیاہے۔میرےبیٹےکا"" ب"" فارم ابھی تک نہیں بنا،مجھےسب بول رہےہیں کہ بچےکانام بدل دو۔</p><p>مجھےجونام پسند ہےوہ(محمدارحم)ہے۔آپ راہنمائی کریں کہ(محمدعمر)تبدیل کرکے(محمدارحم)رکھناکیساہے ،میری اصلاح فرمادیں اورمجھے کوئی اچھا نام تجویز فرمادیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>نام تبدیل کرنےمیں کوئی حرج نہیں،دونوں ناموں کےمعنی اچھےہیں ،محمدعمر کی جگہ محمدارحم  بھی رکھ سکتی ہیں۔</p><p>محمدعمر نام اچھا اوربابرکت ہے،بچےکاضدی ہونا نام کےاثر کی وجہ سےضروری نہیں،دیگروجوہات بھی ہوسکتی ہیں،اس لیےاگرنام کو تبدیل نہ بھی کیاجائےتو کوئی حرج نہیں۔</p><p>نام کے اچھا یا برا ہونے کا معیار  یہ نہیں ہے کہ وہ نام پسند آجائے، بلکہ اچھا ہونے کی بنیاد  شریعت کی نظر میں اس نام کا اچھا ہونا ہے، فقہاءِ کرام فرماتے ہیں کہ بچوں کا ایسا نام رکھنا جو اللہ نے اپنے بندوں کا نہیں لیا اور نہ اس کو رسول اللہ ﷺ نے ذکر کیا اور نہ اس کو مسلمانوں نے استعمال کیا ہو یعنی مسلمانوں کا اس نام کے رکھنے کا تعارف نہ ہو تو بہتر یہ ہے کہ ایسا نام نہ رکھا جائے۔</p><p>البتہ بچےکےغصہ اوراس کی ضدی مزاج کےعلاج کےلیےخودکلمات تعوذ جوصحیح احادیث سےثابت ہیں،ان کااہتمام کرناچاہیے،اورمناسب ہوتوعلاقےکےکسی معتبر متبع شریعت عالم سےبچےپردم کروالیاجائےاورکلمات تعوذ یادیگرقرآنی آیات   کاتعویذبناکرپہنادیاجائے۔</p><p>حضرت عبداللہ بن عمروبن العاص رضی اللہ عنہ  کےبارےمیں منقول ہےکہ جوبچےخودکلمات تعوذ خودپڑھ سکتےتھے،آپ ان کویادکروادیتےتھے،جوخودنہیں پڑھ سکتےتھےانہیں یہ کلمات لکھ کر پہنادیتےتھےوہ کلمات یہ ہیں:</p><p>الفاظ کی تبدیلی کےساتھ مختلف کتب حدیث میں اسی مضمون کےکلمات موجودہیں،کسی بھی معتبر حدیث کی کتاب سےان مختصرکلمات کویادکیاجاسکتاہے۔</p><h6 class=""has-text-align-right"">حوالہ جات</h6><h5><h5><strong>""فتاوی عالمگیری 5/:362</strong>وفي الفتاوى: التسمية باسم لم يذكره الله تعالى في عباده ولا ذكره رسول الله صلى الله عليه وسلم ولا استعمله المسلمون تكلموا فيه، والأولى أن لايفعل، كذا في المحيط۔<strong>""مصنف ابن أبي شيبة""5/ 44:</strong>عن عمرو بن شعيب، عن أبيه، عن جده، قال: قال رسول الله صلى الله عليه وسلم: إذا فزع أحدكم في نومه فليقل: «<strong>بسم الله، أعوذ بكلمات الله التامات من غضبه وسوء عقابه، ومن شر عباده، ومن شر الشياطين وأن يحضرون</strong>». فكان عبد الله يعلمها ولده من أدرك منهم، ومن لم يدرك كتبها وعلقها عليه<span dir=""LTR"">"".</span>فقط واللہ اعلمواللہ سبحانہ وتعالی اعلم</h5>
</h5><p>واللہ سبحانہ وتعالی اعلم</p><p>دارلافتاء جامعۃ الرشیدکراچی</p><p>03<span dir=""LTR"">/</span>صفر 1444ھج</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",10099,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2022-08-31,https://almuftionline.com/2022/08/31/9881/,بھائی کو پیسےدےکران کےلیےپلاٹ خریدنا,<p>سوال:السلام علیکم!ایک بندی کامسئلہ ہے وہ یہ کہ نازیہ ایک صاحب استطاعت خاتون ہے،ان کےوالدین اورچاربھائی جوغیرشادی شدہ ہیں،بہت غریب ہیں،ان کااپناگھر کاروبارکچھ بھی نہیں ہے،جبکہ نازیہ چارہ رہی ہےکہ وہ اپنے بھائیوں اوروالدین کےلیےکوئی پلاٹ خریدکردے،مثلا چارلاکھ روپےنازیہ کےپاس ہیں ،اورکچھ رقم مثلا پچاس ہزاران کی امی کےہیں،جبکہ مسئلہ یہ ہےکہ والدین کوزکوۃ دینا جائزنہیں ہےتوکیانازیہ اپنےبھائیوں کوپیسےدےکران کےلیےپلاٹ خریدسکتی ہےیانہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>بھائی اگرواقعتامستحق ہواورکوئی ذریعہ معاش نہ ہواوربہن صاحب استطاعت ہوتوبھائی کو ہدیتا پیسےبھی دیےجاسکتےہیں اوراگرزکوۃ کامستحق ہےتوبہن کی طرف سےبھائی کو زکوۃ کی رقم بھی دی جاسکتی ہے۔</p><p>البتہ کسی مستحق زکوۃ کواتنی رقم دیناکہ وہ خودصاحب نصاب بن جائےیہ مکروہ ہے،لہذااگربھائی کوپلاٹ کی خریداری کےلیےزکوۃ کی رقم دینےکاارادہ ہوتواس کابہترطریقہ یہ ہوگاکہ وہ خودپہلےپلاٹ خریدلیں،پھراس کو پلاٹ کی قیمت اداء کرنےکےلیےمذکورہ زکوۃ کی رقم دی جائے۔</p><p>صورت مسئولہ میں اگرآپ بھائیوں اوروالدین کےلیےپلاٹ خریدکردیناچاہتی ہیں توشرعاان کوخریدکردےسکتی ہیں،اس میں کوئی حرج نہیں،بلکہ شرعاصدقہ  کےساتھ صلہ رحمی کاثواب بھی ملےگا۔</p><h6 class=""has-text-align-right"">حوالہ جات</h6><h5><h5>""حاشية رد المحتار "" 2 / 379:</h5>
<h5>قوله: (وإلى من بينهما ولاد) أي بينه وبين المدفوع إليه، لان منافع الاملاك بينهم متصلة فلا يتحقق التمليك على الكمال.</h5>
<h5>""حاشية رد المحتار"" 2 / 379:</h5>
<h5>وقيد بالولاد لجوازه لبقية الاقارب كالاخوة والاعمام والاخوال الفقراء، بل هم أولى لانه صلة وصدقة.</h5>
<h5>""رد المحتار "" 7 / 256:</h5>
<h5>( وكره إعطاء فقير نصابا ) أو أكثر ( إلا إذا كان ) المدفوع إليه ( مديونا أو ) كان ( صاحب عيال ) بحيث ( لو فرقه عليهم لا يخص كلا ) أو لا يفضل بعد دينه ( نصاب ) فلا يكره فتح ۔</h5>
</h5><p>محمدبن عبدالرحیم</p><p>دارلافتاء جامعۃ الرشیدکراچی</p><p>03<span dir=""LTR"">/</span>صفر 1444ھج</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",9881,jameya-tur-rasheed,زکوة کابیان,زکوة کے جدید اور متفرق مسائل کا بیان
2022-08-31,https://almuftionline.com/2022/08/31/9882/,کیازکوۃ کی رقم بھابھی کےمہرکےطورپردی جاسکتی ہے؟,"<p>سوال:کیانازیہ اپنی زکوۃ کی رقم سےاپنےبھائی کی بیوی کےلیےسونا(جوبطورمہرہے)بناسکتی ہےیانہیں ؟برائےمہربانی ان مسائل کاتسلی بخش جواب دی جئیےگا۔جزاکم اللہ خیرا ۔</p><p><span dir=""LTR"">          </span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگربھائی مستحق زکوۃ ہےتوبہتریہ ہےکہ زکوۃ کی رقم کابھائی کومالک بنادیاجائےپھروہ اسی  رقم سےسوناخریدکراپنی بیوی کومہرکےطورپردیدے،اس  طرح زکوۃ بھی اداء ہوجائےگی اوربھائی کی شادی کےلیےمہر کابھی بندوبست ہوجائےگا۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>محمدبن عبدالرحیم</p><p>دارلافتاء جامعۃ الرشیدکراچی</p><p>03<span dir=""LTR"">/</span>صفر 1444ھج</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",9882,jameya-tur-rasheed,زکوة کابیان,زکوة کے جدید اور متفرق مسائل کا بیان
2022-08-31,https://almuftionline.com/2022/08/31/7765/,ایک معلق طلاق سے بچنے کا کوئی طریقہ نہیں,<p>ایک شخص نے اپنے ماموں کے سامنے کہا کہ اگر میری بیوی آپ کے گھر گئی تو میرے اوپر طلاق ہے، سوال یہ ہے کہ اس طلاق سے بچنے کا طریقہ کیا ہے؟ کہ ماموں کے گھر بھی جا سکے اور طلاق بھی واقع نہ ہو۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگر سائل کے عرف میں"" میرے اوپر طلاق ہے"" کے الفاظ بیوی کو طلاق دینے کے لیے استعمال ہوتے ہیں تو اس صورت میں شخصِ مذکور کے اپنے ماموں كو یہ الفاظ ""اگر میری بیوی آپ کے گھر گئی تو میرے اوپر طلاق ہے"" کہنے سے ایک طلاقِ رجعی معلق ہو گئی، لہذا اس واقعہ کے بعد کسی بھی وقت اگر اس کی بیوی شوہر کے ماموں کے گھر چلی گئی تو اس پر ایک طلاقِ رجعی واقع ہو جائے گی،جس کا حکم یہ ہے کہ شوہر کو عدت کے دوران رجوع (رجوع کا مطلب یہ ہے کہ شوہر کوئی ایسا فعل کر لے جو عام طور پر میاں بیوی کے درمیان ہوتا ہے جیسے شہوت سے چھونا یا بوسہ لینا یا وہ دو گواہوں کی موجودگی میں یہ کہہ دے کہ میں نے اپنی بیوی کو اپنے نکاح میں لوٹا لیا)کا  حق ہو گااور عدت ختم ہونے کے بعد باہمی رضامندی سے دو گواہوں کی موجودگی میں نئے مہر کے ساتھ دوبارہ نکاح کا حق حاصل ہو گا اور آئندہ کے لیے شوہر کو صرف دو طلاقوں کا حق حاصل ہو گا۔</p><p>اس کے علاوہ اس معلق طلاق سے بچنے کا کوئی طریقہ نہیں ہے اور نہ ہی اس معلق طلاق سے رجوع کیا جا سکتا ہے۔</p><h6 class=""has-text-align-right"">حوالہ جات</h6><h5><h5>البحر الرائق شرح كنز الدقائق ومنحة الخالق وتكملة الطوري (3/ 272) دار الكتاب الإسلامي،بيروت:</h5>
<h5>سأل شيخ الإسلام أبو السعود العمادي مفتي الروم عما صورته ما قول شيخ الإسلام في رجل قال علي الطلاق أو يلزمني الطلاق هل هو صريح أو كناية فأجاب بقوله ليس بشيء منهما وسأل بعض المتأخرين أيضا عما صورته ما قولكم - رضي الله تعالى عنكم - في زيد قال علي الطلاق ثلاثا لا أشغل عمرا وبكرا عندي فإذا أشغلهما بعد ذلك عنده فهل يقع عليه الطلاق أو لا فأجاب بما صورته في البزازية طلاقك علي واجب أو لازم أو فرض أو ثابت قيل يقع واحدة رجعية نوى أو لا، والمختار عدم الوقوع ولو قال طلاق علي لا ولو قال عليك الطلاق يقع إذا نوى اهـ.</h5>
<h5>كلام الرملي لكن قال في المنح: في ديارنا صار العرف فاشيا في استعماله في الطلاق لا يعرفون من صيغ الطلاق غيره فيجب الإفتاء به من غير نية كما هو الحكم في الحرام يلزمني وعلي الحرام وممن صرح بوقوع الطلاق به للتعارف الشيخ قاسم في تصحيحه وإفتاء أبي السعود مبني على عدم استعماله في ديارهم في الطلاق أصلا كما لا يخفى۔</h5>
<h5>الهداية في شرح بداية المبتدي (1/ 244) دار احياء التراث العربي – بيروت:</h5>
<h5>إن وجد الشرط في ملكه انحلت اليمين ووقع الطلاق "" لأنه وجد الشرط والمحل قابل للجزاء فينزل الجزاء ولا تبقى اليمين لما قلنا<span dir=""RTL"">.</span></h5>
</h5><p>محمد نعمان خالد</p><p>دارالافتاء جامعة الرشیدکراچی</p><p><span dir=""LTR"">3</span>/صفرالمظفر 1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",7765,jameya-tur-rasheed,طلاق کے احکام,طلاق کے متفرق مسائل
2022-08-31,https://almuftionline.com/2022/08/31/7768/,تین طلاق میں زوجین کے درمیان اختلاف کا حکم,<p>عورت کا بیان یہ ہے کہ شادی کے کچھ عرصہ بعد شوہر نے مجھے دو طلاقیں دیں، پھر ہمارا رجوع ہو گیا، اس کے بعد اللہ نے اولاد بھی دی، اب دوبارہ جھگڑا ہوا تو شوہر نے فون پر کہا میں تمہیں دو طلاقیں دیتا ہوں، کچھ دیر بعد میں نے فون کیا اور پوچھا کہ کیا میں تم پر حرام ہو چکی ہوں تو اس نے کہا جیسے تو سمجھ لے۔ عورت اپنے اس بیان پر حلف اٹھانے کے لیے تیار ہے۔</p><p>شوہر کا بیان یہ ہے کہ میں چارپانچ ماہ قبل ہمارے درمیان جھگڑا ہوا، میں نے غصے میں بیوی سے دو طلاق کے الفاظ کہہ دیے اور فون بند کر دیا، اس کے بعد بیوی نے مجھے فون کیا اور پوچھا کیا میں تم پر حرام ہو چکی ہوں تو میں کہا جیسے چاہیں سمجھ لیں۔ اس کے بعد کوئی بات چیت نہیں ہوئی۔ اس کے بعد مجھے بہت ندامت ہوئی کہ میں نے غلطی کی ہے، لیککن اس کے علاوہ اس واقعہ سے پہلے اور اس کے بعد میں نے کبھی بھی طلاق کے الفاظ نہیں کہے اور نہ ہی فارغ ہے کے الفاظ کہے ہیں اور میں اس بیان پر حلف اٹھانے کو تیار ہوں۔</p><p>سوال یہ ہے کہ اس مسئلہ میں عورت پر کتنی طلاقیں واقع ہوئی ہیں؟ اور فریقین میں سے کس کی بات معتبر مانی جائے گی؟ لڑکے کے گھر والے مختلف جگہوں سے فتاوی لینے کی کوشش کر رہے ہیں، تاکہ کسی طرح صلح ہو جائے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>      بطور تمہید جاننا چاہیے کہ میاں اور بیوی کے درمیان  طلاق کے معاملے میں اختلاف کی صورت میں دیانت اور قضاء کا حکم علیحدہ علیحدہ ہے، قضاءً مرد کا قول اور دیانتاً عورت کا قول معتبر ہوتا ہے، قضاءً کا مطلب یہ ہے کہ اگر معاملہ عدالت میں پہنچ جائے اور عورت کے پاس اپنے دعوی پر گواہ نہ ہوں تو قاضی مرد سے قسم لے کر اس کے حق میں فیصلہ کر دے گا اور اس صورت میں خاوند اگر جھوٹا ہوا تو اس کا گناہ  اور وبال اسی پر ہو گا اوردیانتاً یعنی ""فیما بینہ وبین اللہ"" عورت اس کے لیے حلال نہیں ہو گی۔ دیانتاً کا مطلب یہ ہے کہ اگر عورت  خودخاوند سے تین  طلاق کے الفاظ سن لے  یا اس کو کسی عادل اور دیندار آدمی کے خبر دینے سے شوہر کی طرف سے تین طلاق دینے کا یقین ہو جائے تو وہ شرعاً اپنی ذات کے حق میں اسی پر عمل کرنے کی پابند ہوتی ہے اور اس کے لیے خاوند کو اپنے اوپرہمبستری وغیرہ کے لیےقدرت دینا اور اس کے ساتھ رہنا  ہرگز جائز نہیں ہوتا۔( بعض فقہائے کرام نے طلاقِ بائن کا بھی یہی حکم لکھا ہے، کیونکہ اس طلاق سے بھی  نکاح فورا ختم ہو جاتا ہے اور عورت مرد پر حرام ہو جاتی ہے کذا فی البحرالرائق)۔کیونکہ فقہائے کرام رحمہم اللہ نے یہ اصول بیان فرمایا ہے:""المرٲة کالقاضی"" یعنی عورت کا حکم قاضی کی طرح ہے، مطلب یہ کہ جس طرح قاضی ظاہری صورتِ حال کے مطابق فیصلہ کرنے کا پابند ہوتا ہے، اسی طرح عورت  پربھی خاوند کے ظاہری الفاظ کے مطابق عمل کرنا لازم ہے، اگرچہ عدالت گواہی نہ ہونے کی وجہ سے خاوند کے حق میں فیصلہ کردے،کیونکہ ایسی صورت میں عورت درحقیقت دیانت پر ہی عمل کرنے کی پابند ہے۔</p><p>لہذا صورتِ مسؤلہ  میں اگر بیوی  غلط بیانی سے کام نہیں لے رہی تو دیانتاً بیوی کی بات معتبر مانی جائے گی  اور اس کے بیان کے مطابق خاوند نے  دو طلاقیں نکاح کے چند ماہ بعد اور دو طلاقیں اب دی ہیں،  لہذا اب عورت پر  تین طلاقیں واقع ہوکر فریقین کے درمیان نکاح ختم ہو چکا ہے  اور اس پر حرمتِ مغلظہ ثابت ہو چکی ہے، حرمتِ مغلظہ کا مطلب یہ ہے کہ اب فریقین کے درمیان  رجوع نہیں ہو سکتا اور  موجودہ صورتِ حال میں دوبارہ نکاح بھی نہیں ہو سکتا اور یہ اہلِ السنة والجماعت یعنی حنفیہ، مالکیہ، شافعیہ اور حنابلہ کا متفقہ مسئلہ ہے، اس لیے اب ان دونوں کا اکٹھے رہنا ہرگز جائز نہیں۔ اور عورت عدت گزارنے کے بعد دوسری جگہ نکاح کرنے میں آزاد ہے،  البتہ اگر یہ عورت  اپنے سابقہ خاوند (جس نے تین طلاقیں دی ہیں ) سے ہی نکاح کرنا چاہے تو اس کی صورت یہ ہو سکتی ہے کہ عورت عدت گزارنے کے بعد غیرمشروط طور پرکسی اور شخص سے نکاح کرے اور وہ خاوند عورت سے ہمبستری بھی کرے، پھر وہ اپنی رضامندی سے عورت کو طلاق دیدے یا وہ وفات پا جائے تو اُس خاوند کی عدت گزارنے کے بعد فریقین باہمی رضامندی سے نئے مہر کے ساتھ دوبارہ نکاح کر سکتے ہیں، ورنہ نہیں۔</p><p>یہ بات بھی یاد رہے کہ اب عورت کا اسی حالت میں مرد کے ساتھ رہنا ہرگز جائز نہیں اور صلح کے ذریعہ حرام چیز حلال نہیں ہو سکتی، چنانچہ فقہائے کرام رحمہم اللہ نے یہاں تک تصریح کی ہے کہ اگر عدالت عورت کے پاس گواہ نہ ہونے کی وجہ سے مرد  سے قسم لے کر تین طلاق کے عدمِ وقوع کا فیصلہ کر دے تو بھی عورت مرد کے لیے دیانتاً حلال نہیں ہو گی اور اس کا مرد کو ہمبستری وغیرہ کے لیے اپنے اوپر قدرت دینا ہرگز جائز نہیں ہو گا، چنانچہ فقہ حنفی کے ماخذ اور معتبر ترین کتاب ""الاصل"" (اس کو المبسوط بھی کہا جاتا ہے اوریہ حنفیہ کی ظاہر الروایہ میں سے ایک کتاب ہے)  میں امام محمدرحمہ اللہ نے اس کی صراحت کی ہےاورحنفیہ کی دیگر کتب میں بھی یہ مسئلہ اسی طرح بیان کیا گیا ہے کہ عدالت کے فیصلہ کے بعد بھی عورت مرد کے لیے شرعاً حلال نہیں ہو گی۔البتہ اس پر سوال ہوتا ہے کہ قاضی کے مرد کے حق میں فیصلہ کرنے کی صورت میں عورت مرد سے کیسے علیحدہ رہے گی؟ تو فقہائے کرام رحمہم اللہ نے اس کی دو صورتیں ذکر کی ہیں:</p><p> ایک یہ کہ عورت مرد کو  کچھ مال دے کر اپنی جان چھڑالے۔</p><p> دوسری یہ کہ اس کے گھر سے بھاگ کر اپنے والدین یا کسی محرم رشتہ دار کے ہاں پناہ لے لے۔</p><p>اگر عورت ان میں سے کسی پر بھی قادر نہ ہو اور مرد اس سے زبردستی ہمبستری کرنے کی کوشش کرے تو ایسی صورت میں بعض فقہائے کرام رحمہم اللہ نے تو یہاں تک لکھا ہے کہ گناہِ کبیرہ سے بچنے کی خاطرعورت مرد کو قتل کر سکتی ہے، لیکن اس قول پر فتوی نہیں ہے، اسی لیے  دیگر فقہائے کرام رحمہم اللہ نے قتل کی اجازت نہیں دی، بلکہ یہ کہا کہ ایسی صورت میں سارا گناہ مرد کو ہو گا، بشرطیکہ عورت ہمبستری پر راضی نہ ہو، ورنہ وہ بھی گناہگار ہو گی۔</p><h6 class=""has-text-align-right"">حوالہ جات</h6><h5><h5>صحيح البخاري (3/ 168، رقم الحدیث: 2639) دار طوق النجاة:</h5>
<h5>حدثنا عبد الله بن محمد، حدثنا سفيان، عن الزهري، عن عروة، عن عائشة رضي الله عنها: جاءت امرأة رفاعة القرظي النبي صلى الله عليه وسلم، فقالت: كنت عند رفاعة، فطلقني، فأبت طلاقي، فتزوجت عبد الرحمن بن الزبير إنما معه مثل هدبة الثوب، فقال: «أتريدين أن ترجعي إلى رفاعة؟ لا، حتى تذوقي عسيلته ويذوق عسيلتك»</h5>
<h5>حاشية ابن عابدين (3/ 304)ايچ ايم سعيد، كراچي:</h5>
<h5> (قوله فواحدة ديانة) لاحتمال قصده التأكيد كأنت طالق طالق فتح (قوله وثلاث قضاء) لأنه يكون ناويا بكل لفظ ثلث تطليقة، وهو مما لا يتجزأ فيتكامل فيقع الثلاث بحر عن المحيط. قال في الفتح: والتأكيد خلاف الظاهر، وعلمت أن المرأة كالقاضي لا يحل لها أن تمكنه إذا علمت منه ما ظاهره خلاف مدعاه. اهـ.</h5>
<h5>تبيين الحقائق (2/ 198) دار الكتب الإسلامي:</h5>
<h5>لو قال لها أنت طالق ونوى به الطلاق عن وثاق لم يصدق قضاء ويدين فيما بينه وبين الله تعالى لأنه خلاف الظاهر والمرأة كالقاضي لا يحل لها أن تمكنه إذا سمعت منه ذلك أو شهد به شاهد عدل عندها۔</h5>
<h5>الأصل المعروف بالمبسوط للشيباني (3/ 157) إدارة القرآن والعلوم الإسلامية، كراتشي<span dir=""LTR"">:</span></h5>
<h5> إن سمعته طلقها ثلاثا ثم جحد وحلف أنه لم يفعل فردها القاضي عليه لم يسعها المقام معه ولا يسعها أن تعتد وتتزوج لأن الحاكم حكم بأنها زوجته فلا ينبغي لها أن تتزوج غيره فتركب بذلك أمرا حراما عند المسلمين تكون به عندهم فاجرة ولا يشبه هذا فيما وصفت لك قضاء القاضي به فيما يختلف فيه مما يرى الزوج فيه خلاف ما يرى القاضي.</h5>
<h5>التنبيه على مشكلات الهداية (3/ 1207) لصدر الدين عليّ بن عليّ ابن أبي العز الحنفي (المتوفى 792 هـ) مكتبة الرشد ،المملكة العربية السعودية<span dir=""LTR"">:</span></h5>
<h5>هذه المسألة من فروع القضاء بالشهادة الزور في العقود والفسوخ وأنه ينفذ ظاهرًا وباطنًا عند أبي حنيفة رحمه الله، وخالفه فيها أصحابه الثلاثة أبو يوسف، ومحمد، وزفر، وبقية الأئمة رحمهم الله. وقالوا: ينفذ ظاهرًا فقط، وكان الشيخ أبو الليث السمرقندي وغيره يأخذ بقولهما في الفتوى. ويرجع قولهم حديث أم سلمة رضي الله عنها أن رسول الله صلى الله عليه وسلم قال: «إنما أنا بشر مثلكم، وإنكم تختصمون إلي ولعل بعضكم أن يكون ألحن بحجته من بعض فأقضى (له علي) نحو ما أسمع فمن قضيت له من حق أخيه شيئًا فلا يأخذه؛ فإنما أقطع له قطعة من النار» رواه الجماعة، وهو يشمل العقود والفسوخ وغيرهما.</h5>
<h5>الهداية في شرح بداية المبتدي (4/ 376) دار احياء التراث العربي – بيروت:</h5>
<h5>قال: ""ولو أن امرأة أخبرها ثقة أن زوجها الغائب مات عنها، أو طلقها ثلاثا أو كان غير ثقة وأتاها بكتاب من زوجها بالطلاق، ولا تدري أنه كتابه أم لا. إلا أن أكبر رأيها أنه حق"" يعني بعد التحري ""فلا بأس بأن تعتد ثم تتزوج""؛ لأن القاطع طارئ ولا منازع.</h5>
<h5>الدر المختار وحاشية ابن عابدين (3/421)دارالكتب العلمية، بيروت:</h5>
<h5>(لها قتله) بدواء خوف القصاص، ولا تقتل نفسها. وقال الأوزجندي: ترفع الأمر للقاضي، فإن حلف ولا بينة فالإثم عليه، وإن قتلته فلا شيء عليها. والبائن كالثلاث، وفيها شهدا أنه طلقها ثلاثا لها التزوج بآخر للتحليل لو غائبا انتهى. قلت: يعني ديانة. والصحيح عدم الجواز قنية، وفيها: لو لم يقدر هو أن يتخلص عنها ولو غاب سحرته وردته إليها لا يحل له قتلها، ويبعد عنها جهده (وقيل: لا) تقتله، قائله الإسبيجابي (وبه يفتى) كما في التتارخانية وشرح الوهبانية عن الملتقط أي، والإثم عليه كما مر.</h5>
<h5>البحر الرائق ومنحة الخالق وتكملة الطوري (4/ 62) دار الكتاب الإسلامي،بيروت:</h5>
<h5>إن سمعته طلقها ثلاثا ثم جحد، وحلف أنه لم يفعل، وردها القاضي عليه لم يسعها المقام معه، ولم يسعها أن تتزوج بغيره أيضا. والحاصل أنه جواب شمس الإسلام الأوزجندي ونجم الدين النسفي والسيد أبي شجاع وأبي حامد والسرخسي يحل لها أن تتزوج بزوج آخر فيما بينها وبين الله تعالى، وعلى جواب الباقين لا يحل انتهى، وفي الفتاوى السراجية إذا أخبرها ثقة أن الزوج طلقها، وهو غائب وسعها أن تعتد وتتزوج، ولم يقيده بالديانة، والله أعلم.</h5>
<h5>قال المصنف - رحمه الله - وقد نقل في القنية قبل ذلك عن شرح السرخسي ما صورته طلق امرأته ثلاثا، وغاب عنها فلها أن تتزوج بزوج آخر بعد العدة ديانة ونقل آخر أنه لا يجوز في المذهب الصحيح اهـ.</h5>
<h5>قلت إنما رقم لشمس الأئمة الأوزجندي، وهو الموافق لما تقدم عنه، والقائل بأنه المذهب الصحيح العلاء الترجماني ثم رقم بعده لعمر النسفي، وقال حلف بثلاثة فظن أنه لم يحنث، وعلمت الحنث، وظنت أنها لو أخبرته ينكر اليمين فإذا غاب عنها بسبب من الأسباب فلها التحلل ديانة لا قضاء قال عمر النسفي سألت عنها السيد أبا شجاع فكتب أنه يجوز ثم سألته بعد مدة فقال إنه لا يجوز، والظاهر أنه إنما أجاب في امرأة لا يوثق بها اهـ.</h5>
<h5>كذا في شرح المنظومة، وفي البزازية شهد أن زوجها طلقها ثلاثا إن كان غائبا ساغ لها أن تتزوج بآخر، وإن كان حاضرا لا لأن الزوج إن أنكر احتيج إلى القضاء بالفرقة، ولا يجوز القضاء بها إلا بحضرة الزوج. اهـ.</h5>
<h5>وفيها سمعت بطلاق زوجها إياها ثلاثا، ولا تقدر على منعه إلا بقتله إن علمت أنه يقربها تقتله بالدواء، ولا تقتل نفسها، وذكر الأوزجندي أنها ترفع الأمر إلى القاضي فإن لم يكن لها بينة تحلفه فإن حلف فالإثم عليه، وإن قتلته فلا شيء عليها، والبائن كالثلاث. اهـ. وفي التتارخانية. وسئل الشيخ أبو القاسم عن امرأة سمعت من زوجها أنه طلقها ثلاثا، ولا تقدر أن تمنعه نفسها هل يسعها أن تقتله في الوقت الذي يريد أن يقربها، ولا تقدر على منعه إلا بالقتل فقال لها أن تقتله، وهكذا كان فتوى الإمام شيخ الإسلام عطاء بن حمزة أبي شجاع، وكان القاضي الإمام الإسبيجابي يقول</h5>
<h5>ليس لها أن تقتله، وفي الملتقط، وعليه الفتوى في فتاوى الشيخ الإمام محمد بن الوليد السمرقندي في مناقب أبي حنيفة عن عبد الله بن المبارك عن أبي حنيفة أن لها أن تقتله، وفي المحيط في مسألة النظم، وينبغي لها أن تفتدي بمالها، وتهرب منه فإن لم تقدر قتلته متى علمت أنه يقربها، ولكن ينبغي أن تقتله بالدواء، وليس لها أن تقتل نفسها قلت قال في المنتقى، وإن قتلته بالآلة يجب عليها القصاص. اهـ.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p><span dir=""LTR"">3</span>/صفرالمظفر 1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",7768,jameya-tur-rasheed,طلاق کے احکام,تین طلاق اور اس کے احکام
