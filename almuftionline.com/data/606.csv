issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-10,https://almuftionline.com/2021/12/10/5975/,عورت کے لیے اپنے والد اور بھا ئیوں سے کس حد تک پردہ فرض ہے,<p>عورت لے لیے اپنے والد اور بھائیوں سے کس حد تک پردہ کا لحاظ رکھنا چاہیے ؟بال ،گردن یا کلائی کھلی رہ جائے تو کیا یہ صحیح ہے۔نیز سسر سے کس حد تک پردہ کیا جائے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جن  لوگوں سےعورت کا کبھی بھی نکاح جائز نہیں، جیسے باپ، بیٹا، بھائی، ماموں،سسروغیرہ،توشرعاً ان سے عورت کے چہرہ، سر، بازو اور پنڈلی وغیرہ کا پردہ نہیں ہے،  لیکن شرط یہ ہے کہ  مرد یا عورت کسی میں شہوت کا اندیشہ نہ ہو، لیکن  ہمارے مشرقی ثقافت ومعاشرے  میں عام طور پر عورت کااپنے بھائی ،بیٹا ، والد یا سسر  کے سامنے بال ،گردن یا کلائی کھلیرکھنا معیوب سمجھا جاتاہے، اس لیے عورت کےلیے اس سے احتراز کرنا چاہیے،البتہ  جہاں اس بات کو معیوب نہیں سمجھا جاتا  ہو، تووہاں   اگرعورت  بال یا کلائی کو کھلا رکھے تو اس میں کوئی  گناہ نہیں ہوگا۔</p><p>نیز سسر چونکہ محارم میں سے ہے، اس لیے ان سے پردہ نہیں بشرطیکہ فتنہ کا خوف نہ  ہو، لہٰذااگر عورت سسر سے پردہ نہ کرے تو وہ گناہ  گار نہ ہوگی، ہاں اگرفتنہ کا  اندیشہ ہو تواس سے  پردہ کرنا لازم ہے۔</p>",5975,jameya-tur-rasheed,جائز و ناجائزامور کا بیان,پردے کے احکام
2021-12-10,https://almuftionline.com/2021/12/10/5700/,بینک کی پروسیسنگ فیس کا حکم,<p>ایک مسئلہ کا جواب چاہتا ہوں۔ میں نے بینک الفلاح کے کریڈٹ کارڈ سے 18 قسطوں پہ بائیک لی ہے بغیر کسی مارک  اپ پر ، لیکن میرے آرڈر دینے کے اور  اس کو منظور کرنے کے بعد مذکورہ بینک نے 2.5 فیصد پروسیسنگ فیس کی مد میں چار جز  بھیجے ہیں بل میں جو کہ صرف پہلی قسط کے ساتھ دینے ہوں گے اور اس چیز سے میں لاعلم تھا آرڈر دینے سے پہلے اور نہ ہی بینک نے اس چیز کا ذکر کیا اپنے اشتہار میں۔ اشتہار نیچے دیکھا  جا سکتا   ہے۔ کیا یہ سود کے زمرے میں آتا ہے ؟اور اگر آتا ہے تو مجھے اس گناہ کا کیا کفارہ ادا کرنا ہو گا؟</p><p>نوٹ: بینک کو پورے پیسے میں  یک مشت  واپس نہیں کر سکتا کیونکہ اس پر بھی بینک اضافی چار جز لے گا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بینک اپنے گاہکوں  سے مختلف خدمات کے عوض معاملہ کی ابتداء میں   جو پروسیسنگ فیس چارج کرتا ہے در اصل وہ حقیقی اخراجات کے ضمن میں ہوتی  ہیں  اور ان کا حکم اجرت کا ہوتا ہے۔  لہذا یہ   سود  کے زمرے میں نہیں آتا   اور نا ہی اس کی ادائیگی کی وجہ سے آپ پر کوئی گناہ  ہو گا۔</p>",5700,jameya-tur-rasheed,سود اور جوے کے مسائل,مختلف بینکوں اور جدید مالیاتی اداروں کے سود  سے متعلق مسائل کا بیان
2021-12-09,https://almuftionline.com/2021/12/09/8400/,ایزی پیسہ سے متعلقہ مسائل,"<p>السلام علیکم و رحمۃ اللہ و برکاتہ امید ہے آپ حضرات بخیر و عافیت ہونگے کیا فرماتے ہیں مفتیان کرام اس مسئلہ کے بارے میں : کہ موبی کیش ،ایزی پیسہ وغیرہ میں ایک مرجنٹ اکاؤنٹ ہوتا ہے اور ایک کسٹمر اکاؤنٹ. دونوں اکاؤنٹ سے کسی بھی دوسرے اکاؤنٹ میں رقوم کی منتقلی فری ہوتی ہے کمپنی ایک روپیہ چارجز بھی نہیں کاٹتی، لیکن کسٹمر اگر رقم کیش کی صورت میں نکلوانا چاہتا ہے تو اس کو مرجنٹ اکاؤنٹ والے کے پاس جانا ہوگا، اور مرجنٹ (دکاندار) کسٹمر اکاؤنٹ سے اپنے مرجنٹ اکاؤنٹ میں رقم ٹرانسفر کرکے کسٹمر کو نقدی کی صورت میں دیتا ہے، اس طرح رقم نکلوانے پر کمپنی کسٹمر سے ہزار روپے پہ بیس روپے چارجز کاٹتی ہے جس میں سے پانچ روپے مرجنٹ کو بطور کمیشن دیتی ہے ۔ لیکن اب بعض دکاندار لوگ زیادہ کمانے کے لیے یہ طریقہ اپناتے ہیں کہ جب کسٹمر رقم نکلوانے کے لیے ان کے پاس آتا ہے تو کسٹمر کے اکاؤنٹ سے رقم اپنے مرجنٹ اکاؤنٹ میں منتقل نہیں کرتا بلکہ اپنے کسی دوسرے کسٹمر اکاؤنٹ میں ٹرانسفر کر لیتا ہے اور کسٹمر سے ہزار روپے پر بیس روپے کمیشن وصول کر لیتا ہے حالانکہ کسٹمر کے اکاؤنٹ سے اپنے ""کسٹمر اکاؤنٹ"" میں ٹرانسفر کرنے پر کوئی خرچ نہیں آیا کیونکہ کمپنی کی طرف سے یہ ترسیل مفت ہے، ہاں اگر کسی دن دکاندار اپنے اسی کسٹمر اکاؤنٹ سے رقم کیش کی صورت میں نکلوائے گا تو بیس روپے کٹوتی ان سے بھی ہوگی لیکن دکاندار ایسا کبھی کرتا  نہیں ،بلکہ اپنے اس کسٹمر اکاؤنٹ سے رقم اپنے مرجنٹ اکاؤنٹ میں منتقل کر لیتا ہے، اب اسی مرجنٹ اکاؤنٹ سے کسی دوسرے کسٹمر کے لیے رقوم نکالتا ہے تو کمپنی کی طرف سے  پانچ روپے  کمیشن  الگ سے مل جاتا ہے ۔ اب جواب طلب امر یہ ہے کہ کیا دکاندار کا کسٹمر کے اکاؤنٹ سے اپنے کسٹمر اکاؤنٹ میں رقم منتقل کرنے پر بیس روپے کمیشن لینا جائز ہے یا نہیں؟ دوسرا سوال یہ ہے کہ خالد نے اپنی ضرورت کے لیے مثلا موبی کیش کا کسٹمر اکاؤنٹ بنایا ہے اب کوئی بندہ آتا ہے جس کے اکاؤنٹ میں پیسے ہوتے ہیں لیکن اس کو نقد کی ضرورت ہوتی ہے تو خالد اس بندے کے اکاؤنٹ سے رقم اپنے اکاؤنٹ میں ٹرانسفر کر کے اس کو نقد رقم اپنے جیب سے دے دیتا ہے لیکن ہزار پہ بیس روپے کٹوتی کے ساتھ ۔ اب کیا خالد کے لیے اس طرح بیس روپے کٹوتی کرنا جائز ہوگا یا نہیں؟ المستفتی : عبد الحفيظ ڈیرہ اسماعیل خان۔</p><p>وضاحت از  نمبر۱:   معلومات حاصل کرنے پر   پتہ چلا کہ   کچھ لوگ ایسا محض زیادہ نفع کمانے کےلیے  کرتے ہیں،   کہ   ""ریٹیلر اکاونٹ"" میں لمٹ کی موجودگی کے باوجود  وہاں  رقم بھیجنے کے بجائے اپنے کسٹمر اکاونٹ میں بھیج دیتے ہیں ، اور پھر وہاں سے رقم بینک اکاونٹ میں ٹرانسفر کر دیتے ہیں ، اس کے بعد یا تو بینک سے رقم نکال لیتے ہیں ، یا بینک سے  اس رقم کو اپنے ریٹیلر اکاونٹ میں منتقل کر دیتے ہیں، اور اس  دوران  کسی بھی مرحلہ میں ان کے پیسوں سے کٹوتی  نہیں ہوتی۔( جیساکہ سوال   نمبر ۱ سے معلوم ہوتا ہے)</p><p>نیز ریٹیلر اکاونٹ بنانے  کا مطلب ہی دوکاندار کا کمپنی یا فرنچائز  سے یہ معاہدہ کرنا ہے کہ  وہ لوگوں  کو پیسے نکال کر دینے اور ایک جگہ سے   دوسری  جگہ منتقل کرنے میں ریٹیلر  اکاونٹ میں موجود لمٹ کی حد  تک  اسی  اکاونٹ کا استعمال کریں گے۔</p><p>وضاحت از  نمبر  ۲: کچھ دکانداروں کا کہنا یہ تھا کہ وہ ایسا اس وقت کرتے ہیں  جب ریٹیلر اکاونٹ  سے پیسے  نکالنے اور  منتقل کرنے کی لمٹ ختم ہو جاتی ہے ، یا پھر کوئی کسٹمر ایسا آ جاتاہے جس کی بائیو میٹرک  تصدیق نہیں ہو پا رہی ہوتی ، اور ریٹیلر اکاونٹ سے اس کے لیے پیسے نکالنا مشکل  ہو رہا ہوتا ہے، لہذا اپنے کسٹمر کی ضرورت پوری کرنے کے لیے وہ اس کے اکاونٹ سے پیسے اپنے کسٹمر اکاونٹ میں بھیج دیتے ہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(۱)۔۔وضاحت  نمبر  ۱  میں بیان کی گئی   معلومات  اگر درست ہیں  تو پھر مذکورہ صورت میں  دکاندار  کے لیے  ریٹیلر اکاونٹ  کے بجائے  اپنے کسٹمر اکاونٹ میں  رقم بھیجنا جائز نہ ہوگا ،کیونکہ  یہ صورت   کمپنی سے کیے گئے معاہدہ کی خلاف ورزی کے ساتھ ساتھ سود حاصل کرنے کا ذریعہ  بھی ہے، اس لیے شرعا ریٹیلر کے لیے ایسا کرنا جائز نہیں ہے۔</p><p>البتہ وضاحت  نمبر ۲  میں بیا ن کی  گئی معلومات کو مد نظر رکھا جائے تو پھر یہ صور ت  جائز اور درست ہے ،  کیونکہ  اس صورت میں نہ کسی معاہدہ کی خلاف ورزی ہے اور نہ ہی  یہ طریقہ   سود حاصل کرنے کا ذریعہ ہے، اور اضافی وصول کی جانے والے والی رقم سروس چارجز  یعنی رقم مہیا کرنے والے کی اجرت ہو گی۔</p><p>(۲)۔۔ خالد کا اپنے موبی کیش  اکاونٹ میں  گاہک کے اکاونٹ سے  رقم وصول کر کے اسے نقدی مہیا کرنا اور اس پر طے شدہ اجرت ( ہزارروپے پر بیس روپے) لینا جائز ہے، البتہ اگر خالد نے  وصول کی گئی رقم کیش کرائے بغیر ہی  اپنے اکاونٹ سے  براہ راست کسی مقصد کے لیے استعمال کرنی ہے، یا پھر  وہ رقم کسی ایسے ذریعہ سے کیش  کروانی   ہے (مثلا بینک )جہاں سے کیش  کروانے کی صور ت میں رقم میں کٹوتی  نہیں کی جاتی ، تو پھر اس کے لیے مناسب یہ ہے  وصول کی گئی رقم  میں سے حقیقی اخراجات سے  زائد کی  کٹوتی نہ کرے۔</p>",8400,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
2021-12-09,https://almuftionline.com/2021/12/09/6701/,دینی خدمت سرانجام دینے والے کامشاہرہ کتناہو؟,<p>میرا سوال یہ ہے کہ اس زمانہ میں مسجد ،مکاتب اور مدارس میں جو علماء خدمت کر رہے ہیں ان کو اس زمانہ کے اعتبار سے کتنی تنخواہ دینی چاہیے؟قیمت بتادیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مساجد اور ائمہ مساجد، دونوں مسلمانوں کی اہم دینی ضروریات میں سے ہیں۔مساجد میں باصلاحیت افراد کاتقرر،نیز ان کی صلاحیتوں اورمعاشی ضروریات کو مدنظر رکھ کر ان کے لیے معقول وظیفہ مقرر کرنااورپھروقتافوقتاًمہنگائی کی شرح اور ان کی ضروریات کو سامنے رکھتے ہوئے مناسب اضافہ کرنا مسلمانوں کی اجتماعی ذمہ داری ہے۔</p><p>مساجد سے منسلک افراد کے وظائف مقرر کرتے ہوئے ان وظائف کو محض ایک اجیر کی اجرت کے تناظر میں نہ دیکھا جائے ،بلکہ یہ بنیاد سامنے رکھی جائے کہ یہ افراد معاشرے کی ایک اہم دینی  ضرورت کو پوراکررہے ہیں ،موسم  کے تفاوت اور حالات کی تفریق سے قطع نظر ہمہ وقت اپنی ذمہ داری کو نبھانے کی بھرپور سعی کرتے ہیں ،لہذا ان سے متعلق یہ جذبہ بھی سامنے رکھاجائے،نیز  ان افراد کے  معقول وظائف مقرر کرنا اور ان میں اضافہ کرنا  یہ اشاعت دین میں حصہ ڈالنے کے مترادف ہے۔</p><p>امام کو اتنی معقول تنخواہ دیں کہ اس کی ضروریات بآسانی پوری ہوسکیں اوراسے معاشی تنگی دورکرنے کے لیے دردر کی ٹھوکریں نہ کھانی پڑیں۔عموما پورے ملک میں اور بالخصوص دیہاتوں میں ائمہ مساجد کی تنخواہیں بہت کم ہوتی ہیں،جن میں کوئی شخص ضروریات زندگی پوری  نہیں کرسکتا ،مہینے بھر کے کھانے پینے کے اخراجات ،لباس ،جوتے ،بیماریوں کا علاج ،بچوں کی تعلیمی فیسیں،سفر،شادی وغمی ،یہ سب ضروریات جیسے معاشرے کے دوسرے افراد کی ہیں،ایسے ہی امام ،قاری اور مدرس کی بھی ہیں،اربابِ مدارس اور مساجد کی انتظامیہ پر لازم ہے کہ وہ اپنے مدرسین اور ائمہ کرام کی اتنی مناسب تنخواہیں رکھیں کہ وہ وقار اور عزتِ نفس کی حفاظت کے ساتھ یکسوئی اور دلجمعی سے ان اہم دینی خدمات کو جاری رکھ سکیں۔</p><p>حضرت ابوہریرہ رضی اللہ عنہ رسولِ اکرم ﷺ سے حدیثِ قدسی روایت کرتے ہوئے فرماتے ہیں<span dir=""LTR"">:</span></p><p><span dir=""LTR"">”</span>اللہ تعالی فرماتے ہیں: قیامت کے دن جن تین آدمیوں کے خلاف میں مدعی ہوں گا ان میں ایک وہ شخص ہے جو کسی کو مزدور رکھے اور اس سے پورا پورا کام لے، مگر مزدوری (تنخواہ)پوری نہ دے۔<span dir=""LTR"">“</span></p><p>مزدوری پوری نہ دینے کا مطلب صرف اتنا ہی نہیں کہ اس کی مزدوری مار لے اور پوری نہ دے، بلکہ اس میں یہ بھی شامل ہے کہ جتنی اجرت اس کا م کی ملنی چاہئے اتنی نہ دے اور اس کی مجبوری سے فائدہ اٹھائے ۔</p><p>فقہاء کرام رحمہم اﷲ نے تصریح کی ہے ۔</p><p><span dir=""LTR"">"" </span>ویعطی بقدر الحاجۃ والفقہ والفضل ان قصر کان اﷲ علیہ حسیباً<span dir=""LTR"">""</span>۔</p><p> یعنی متولی کو لازم ہے کہ خادمان مساجد و مدارس کو ان کی حاجت کے مطابق اور ان کی علمی قابلیت اور تقویٰ وصلاح کو ملحوظ رکھتے ہوئے وظیفہ و مشاہرہ (تنخواہ) دیتے رہیں ۔ باوجود گنجائش کے کم دینا بری بات ہے ۔ اور متولی و مہتمم خدا کے سامنے جواب دہ ہوں گے ۔  </p>",6701,jameya-tur-rasheed,اجارہ یعنی کرایہ داری اور ملازمت کے احکام و مسائل,دلال اور ایجنٹ کے احکام
2021-12-09,https://almuftionline.com/2021/12/09/5599/,نماز کی ہررکعت میں دونوں ہی سجدے فرض ہیں,<p> کیافرماتے ہیں علماء کرام اس مسئلہ کے بارے میں کہ</p><p>       کیانمازکی ہررکعت میں دونوں ہی سجدیں فرض ہوتے ہیں یا ان میں سے کوئی ایک فرض ہوتاہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نمازکی ہررکعت میں دونوں ہی سجدے فرض ہوتےہیں۔</p>",5599,jameya-tur-rasheed,نماز کا بیان,نماز کے فرائض و واجبات کا بیان
2021-12-08,https://almuftionline.com/2021/12/08/6768/,قسطوں پر کاروبار کا حکم,<p>میری الیکٹرانک کی دکان ہے،جس میں چند الیکٹرانک کا ڈسپلے لگا ہوا ہے،اب ایک گاہک کو ایسا فریج،ایل سی ڈی،گیزر وغیرہ چاہیے جو میرے ڈسپلے میں موجود نہیں،اب میں اس گاہک سے مکمل سپیکس معلوم کرکے کل قیمت مثلا ساٹھ ہزار میں سے دس ہزار لیتا ہوں اور اپنے تعلق کی بنیاد پر مارکیٹ سے ادھار یا نقدی خرید کر مذکورہ گاہک کو قسطوں پر مارکیٹ ویلیو سے زائد قیمت پر بیچتا ہوں،اس کاروبار میں کوئی شرعی قباحت تو نہیں؟</p><p>اگر ہے تو اس کو درست کرنے کا کیا طریقہ اختیار کیا جائے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ طریقے کے مطابق کاروبار کرنا جائز ہے،لیکن معاملہ کرتے وقت  درج ذیل باتوں کا خیال رکھنا ضروری ہے:</p><p>1۔جب تک آپ مارکیٹ سے چیز خرید کر اپنے قبضے میں نہ لے لیں،اس وقت تک گاہک کو وہ چیز نہ بیچیں،بلکہ ابتداء میں جب گاہک آپ کی دکان پر آئے تو آپ اس سے وعدہ کریں کہ میں یہ چیز آپ کے لئے لے آؤں گا،مارکیٹ سے چیز لانے کے بعد اس کے ساتھ بیع(فروخت) کا معاملہ کریں،کیونکہ بیع کے صحیح ہونے کے لئے بیچی جانے والی چیز کا فروخت کنندہ کی ملکیت اور قبضے میں ہونا ضروری ہے۔</p><p>2۔چیز کی قیمت اور قسطیں کسی ابہام کے بغیر طے کرلینا ضروری ہےاور جو قیمت طے ہوجائے خریدار سے اسی کا مطالبہ کیا جائے،نہ قسط کی ادائیگی میں تاخیر کی وجہ سے اس میں کوئی اضافہ کیا جاسکتا ہے اور نہ جلدی ادائیگی کی صورت میں کمی کی شرط لگائی جاسکتی ہے۔</p><p>البتہ جلدی ادائیگی کی صورت میں اگر بیچنے والا اس وقت اپنی طرف سے قیمت میں کچھ کمی کرنا چاہے اور معاملے کے وقت اس قسم کی کوئی شرط نہ لگائی گئی ہو تو اس کی گنجائش ہے،لیکن خریدار کو اس کے مطالبے کا حق نہیں۔</p>",6768,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-12-08,https://almuftionline.com/2021/12/08/6767/,زندگی میں نماز کا فدیہ دینے کا حکم,<p>بندہ کی نانی شوگر کی مریض ہیں،اسی سال کی عمر رسیدہ خاتون ہیں،ماضی میں دل کا عارضہ اور فالج کا اٹیک ہونے کی وجہ سے کافی کمزور ہوگئی ہے،فی الوقت ادا نماز ہی کی قوت ہے،قضا نمازیں جو ذمہ میں ہیں فی الوقت ادا نہیں کرسکتی،ایسی صورت میں اس شرط کے ساتھ کہ اگر طبیعت سنبھل جائے تو بقدر استطاعت قضاء کا اہتمام کریں گی،کیا اس بات کی گنجائش ہے کہ اپنی زندگی ہی میں نمازوں کا فدیہ ادا کرلیں؟</p><p>یا پھر وارثوں کو ان کے بعد ترکہ میں سے ہی ایک تہائی ادا کرنا ضروری ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زندگی میں فوت شدہ نمازوں کا فدیہ نہیں دیا جاسکتا،بلکہ ان کی قضاء کرنا ضروری ہے،اگر کھڑے ہوکر نہیں پڑھ سکتی تو بیٹھ کر قضاء کرے،اگر بیٹھ کر بھی قضاء نہیں کرسکتی تو سر کے اشارے سے قضاء کرتی رہے اور وصیت بھی کردے کہ اگر فوت شدہ نمازوں کی قضاء پوری ہونے سے پہلے میرا انتقال ہوجائے تو میرے ترکہ میں سے ان کا فدیہ ادا کردینا۔</p>",6767,jameya-tur-rasheed,نماز کا بیان,نماز کےمتفرق مسائل
2021-12-08,https://almuftionline.com/2021/12/08/6108/,غصہ کی حالت میں طلاق,"<p>عرض ہے کہ میری شادی کو 23 سال کا عرصہ گزرچکا ہے ،میرے چار بچے ہیں :ایک بیٹا اور تین  بیٹیاں ۔</p><p>جنابِ عالی میں نے بیس سال پہلے اپنی زوجہ کو ایک طلاق دی جس  وقت میں نے طلاق دی میں مکمل ہوش وحواس میں تھا ، نہ ہی کوئی غصہ تھا نہ ہی کائی دباؤ تھا ، میں اس طلاق کو قبول کرتا ہوں اور مانتا ہوں کہ یہ طلاق ہو گئی ہے ۔ اس کے بعد میں نے دورانِ عدت اپنی زوجہ سے رجوع کرلیا اور زندگی گزرتی رہی ۔</p><p>جنابِ عالی تقریبا ڈیڑھ سال  پہلے سے میرے گھریلو حالات بہت خراب ہو گئے اور ہم میاں بیوی میں سخت ناچاقی رہنے لگی ،جنوری2021ء کو  ایک دن یہ ناچاقی اتنی شدت اختیار  کر گئی کہ اس جھگڑے کو سنبھالنا مشکل ہوگیا، اس وقت میری زوجہ کسی صورت قابو میں نہیں آرہی تھی  ،اور مسلسل بد کلامی پر اتری ہوئی تھی  ،اور بات اتنی بڑھ چکی تھی کہ عزت پر  آگئی  تھی ،میں باربار اسے تنبیہ کرتا رہا کہ قابو میں آجاؤ ،لیکن وہ کسی حال قابو میں نہیں آرہی تھی ، میں ان کو ڈرانے کے لیے باربار کہ رہا تھا کہ قابو میں آجاؤ ورنہ میرے منہ سے کچھ نکل جائے گا ،جس پر وہ کہتی کہ ہاں بولو  ،ہاں بولو ،اس نے مجھے اتنا طیش اور اشتعال دلایا  کہ میں قابو سے باہر ہوگیا  اور میرے منہ سے ایک بار"" میں نے تجھے طلاق دی  "" نکل گیا، یہ الفاظ سننے کے بعد وہ خاموش ہوئیں  اور میں سر پکڑ کر بیٹھ گیا ،کہ تم نے مجھ سے یہ کیا کروادیا ، میں یہ نہیں کرنا چاہتا تھا ، اس وقت میرا اس کو یہ کہنے کا بالکل ارادہ نہیں تھا ،اور اسے چھوڑنے کی کوئی نیت تھی ،میں یہ الفاظ اس لیے ادا کیے تاکہ وہ میرے قابو میں آجائے کیونکہ بات بہت بڑھ چکی تھی اور عزت اور غیرت پر آچکی تھی ۔</p><p>اس کے کچھ دن بعد ہم دونوں نے  باہمی رضامندی سے ایک دوسرے رجوع کرلیا،واضح رہے جس طہر میں یہ طلاق دی گئی اس طہر میں جماع بھی ہوا تھا  اور دو دن پہلے بھی ہوا تھا، واضح  رہے میری زوجہ کا اکثر مجھ سے بغیر کسی شرعی عذر  کے طلاق کا مطالبہ رہتا تھا ۔</p><p>مؤرخہ 15 اکتوبر 2021ء کو میری زوجہ نے  مجھ سے پھر طلاق کا مطالبہ شروع کردیا کہ آج ہی مجھے طلاق دو، میں خاموش رہا اور مطالبہ اور بدکلامی کرتی رہی،آخر تنگ آکر میں نے ان کے سامنے شرط رکھ دی "" یا تو تم بچوں کو چھوڑ دو یا بچے تمہیں چھوڑ دیں  اس شرط پر میں تمہیں چھوڑوں گا،ورنہ نہیں چھوڑوں گا "" اس کے بعد وہ خاموش ہو گئیں  اور وہ دن گزر گیا ۔</p><p>اگلے دن 16اکتوبر کو وہ اچانک میرے پاس آئی اور کہنے لگی مجھے تمہاری شرط منظور ہے ، میں سب کچھ چھوڑتی ہوں بس مجھے ابھی اور اسی وقت طلاق دو ،اور وہ زورزور سے چلانے لگیں ،میں ان کو ٹالتا رہا کہ وہ باز آجائے  لیکن وہ مسلسل تکرار کرتی رہی،اور میرے پاس آکر بیٹھ  گئی کہ ابھی الفاظ اد اکرو ،میرے نہ بولنے پر انہوں نے میرے منہ پر مارنا  شروع کردیا کہ ابھی بولو،ابھی بولو،اس  کے بعد میں شدید غصہ میں آگیا اور مجھے خود پر قابو نہ رہا  اور میں اپنے ہوش کھو بیٹھا ، میرا دماغ  بالکل ماؤف ہوچکا تھا اس کے بعد کیا ہوا مجھے کچھ  یاد نہیں   ،خدا کو حاضر ناظر جان کر کہتا ہوں بس اتنا یاد ہے  کہ میرے منہ سے چھ بار یہ الفاظ نکلے ""جا میں نے تجھے طلاق دی""  اس وقت میرا اسے طلاق دینے کا کوئی ارادہ نہیں تھا ،صرف اس کے مجبور کرنے پر ایسا ہوا جس  کی وجہ ذہنی کرب ، جبر اور ذہنی دباؤ تھا  ۔واضح رہے میری زوجہ اس وقت حالتِ حیض میں تھی ،اور پچھلے طہر میں کئی بار جماع بھی ہوچکا تھا۔</p><p>جنابِ عالی یہ دونوں طلاقیں میں نے اپنی مرضی سے نہیں دیں ، بلکہ شدید ذہنی دباؤ  میں مبتلا کر کے زبر دستی لی گئیں ہیں ، شریعت کے مطابق یہ طلاقیں واقع ہو گئی ہیں یا شریعت کے حساب سے کوئی اور راستہ ہے جس سے یہ نکاح برقرار رہ سکے ،اور میرا گھر آباد ہو ؟ہم دونوں بہت شرمند ہیں اور اللہ سے معافی کے طلبگار ہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>طلاق کا معاملہ عموماغصہ ہی میں پیش آتا ہے، اپنی رضا ورغبت اور خوشی میں  طلاق دینے کا واقعہ کوئی شاذ و نادر ہی پیش آتا ہے، جو حالات غصہ کے آپ نےلکھے ہیں وہ  طلاق کے واقع ہونے میں مانع نہیں ہیں  یعنی ایسی حالت میں دی ہوئی طلاق واقع ہوجاتی ہے، لہذاآپ کی بیوی پر تین طلاقیں مغلظہ واقع ہو گئی ہیں، جس کے نتیجہ میں وہ آپ پر حرام ہوگئی  ہے ۔ اب رجوع کرنے یا تجدیدِ نکاح کرنے کی کوئی صورت نہیں ہے۔</p><p><span dir=""RTL"">ہاں! اگر وہ  عدت گزار کر کسی اور مرد سے نکاح  اور  ازدواجی تعلقات قائم کریں ، پھر دوسرا شوہر  اسے اپنی مرضی سے طلاق دیدے یا اس کا انتقال ہو جائے ، پھر وہ عورت عدت گزار کر آپ سے نکاح  کرناچاہے تو یہ صورت درست ہوگی۔</span></p>",6108,jameya-tur-rasheed,طلاق کے احکام,طلاق کے متفرق مسائل
2021-12-08,https://almuftionline.com/2021/12/08/5941/,غیر ملکی کرنسی میں ضمان ادا کرنا,"<p>کیا فرماتے ہیں علمائے کرام اس مسئلہ کے بارے میں کہ میں نے 2003ء میں  اپنے دوست کو پاکستان میں قسطوں پر گھر خریدنے کے لیے پیسے بھیجے تھے، اس نے گھر نہیں خریدا اور مختلف بہانے بناتا رہا۔ اب سوال یہ ہے کہ اگر میں اس سے پیسے واپس لیتا ہوں تو کیا مثلاً اگر میں نے <span dir=""LTR"">5,000</span> ڈالر دیے تھے، تو اس وقت 95 روپے کے حساب سے<span dir=""LTR"">47,500</span> بنتے تھے اور اب آسٹریلوی ڈالر کی قیمت 129 پاکستانی روپے ہے، تو اگر میں اس موجودہ قیمت پر پیسے واپس لیتا ہوں تو میری دی ہوئی رقم سے زیادہ پیسے واپس ملیں گے، تو کیا یہ میرے لیے جائز ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ کا دوست آپ کی طرف سے گھر خریدنے کا وکیل <span dir=""LTR"">(Agent)</span> تھا اوراپنی  ذمہ داری پوری نہ کرنے کی وجہ سے آپ کی دی ہوئی رقم کا ضامن ہے۔جس کا شرعی حکم یہ ہے کہ وہ اتنی ہی رقم اسی  شکل میں  دینے کا پابند ہے جتنی  آپ نے اس کو رقم دی ہے، چنانچہ مثلاً اگر آپ نے 5000 ڈالر دیے تھے تو اتنی  ہی رقم لینے کے پابند ہیں، چاہے  وصول کرتےہوئے پاکستانی کرنسی کی قیمت بڑھی ہو یا کم ہوئی ہو۔ اسی طرح اگر آپ نے اسے پاکستانی روپے دیے تھے تو وہ اتنے ہی پاکستانی روپے دینے کا پابند ہوگا۔</p>",5941,jameya-tur-rasheed,وکیل بنانے کے احکام,متفرّق مسائل
2021-12-08,https://almuftionline.com/2021/12/08/5881/,کرائے کی دکان کی شہرت کے عوض پیسے لینا,<p>کوئی شخص کسی کرائے کی دکان کو اپنی محنت سے مشہور کرے ،تو دوسرا شخص آکر اسے کچھ رقم دیتا ہے اور دکان اپنے لیے چھڑالیتا ہے ،اس بارے میں وضاحت فرمائیں ۔جزاکم اللہ خیرا</p><p>توضیح از طرفِ سائل:ایک شخص نے ایک دوکان،اس کے  مالک سے غیر معین مدت کے لیے  کرائے پر لی اور اس دکان میں تندور بنا کر روٹیوں کا کام شروع کردیا ،اب جب کام چل پڑا،  اور لوگوں میں اس دکان کی شہرت ہو گئی تو دوسرا شخص آکر اس  تندور والے کو کچھ پیسے دے کر، وہ  تندور والی دکان اپنے لیے کرائے پر لے لیتا ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>محض دکان کے نام اور شہرت  کو بیچنا تو جائز نہیں،لہذا  صرف شہرت کا عوض  لینا بھی شرعی طور پر جائز نہیں ہے۔ البتہ کسی دوسری چیزمثلا: سامان اور اثاثہ جات وغیرہ کے تابع کر کے اس کی قیمت لگائی جاسکتی ہے،مثال کے طور پر صورتِ مسئولہ میں تندور تو اسی کرائے دار کی ملکیت ہے ،لہذا وہ اس تندور کی  معروف قیمت سے زائد لگا کر آگے   فروخت کر سکتا ہے۔</p>",5881,jameya-tur-rasheed,خرید و فروخت کے احکام,حقوق کی خریدوفروخت کے  مسائل
