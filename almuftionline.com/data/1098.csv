issued_at,link,title,question,answer,fatwa_number,dar_ul_ifta,category_lvl_1,category_lvl_2
2012-01-21,https://almuftionline.com/2012/01/21/3514/,امام کا پہلا جمعہ بنیت نفل پڑھکر دوسری جماعت جمعہ کرانا,<p>اگر کسی جگہ دو جمعہ کی جماعتیں ہوں اور دوسری جمعہ کےامام پہلی جمعہ کی جماعت میں نفل کی نیت سے شامل ہو جائیں اور بعد میں دوسری جماعت جمعہ کی نیت سے  پڑھائیں تو کیا یہ جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جائز ہے۔</p>",3514,jameya-tur-rasheed,نماز کا بیان,جمعہ و عیدین کے مسائل
2012-01-21,https://almuftionline.com/2012/01/21/3503/,بیرون ملک مقیم  افراد کی رہائش اور ڈیوٹی کی جگہ کا حکم,<p>میں متحدہ عرب امارات میں ہوں ،یہاں پر ایک گاؤں کا کمرہ ہے،جہاں ہم لوگ پیسے دیتے ہیں اور رہتے ہیں اور ایک ہماری ڈیوٹی کی جگہ ہے جہاں ہم ہمیشہ رہتے ہیں اور وہ دوسرے گاؤں کے کمرہ میں مہینے میں ایک بار جاتے ہیں ایک دن کے لیے، ابھی اگر ہم ایک دن کے لیے اپنے گاؤں کے کمرے میں جائیں تو ہم پوری نماز پڑھیں یا قصر کی نماز؟ اس کا حل بتائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگران دونوں مقامات کے درمیان مسافت سفر(یعنی 77٫2485 کلو میٹر) کے بقدر دوری ہو توایسی صورت میں گاؤں کا کمرہ اگربطور کرایہ آپ حضرات کے قبضہ میں ہے اوراس کے ساتھ اس میں آپ کا معتد بہ سامان واسباب بھی موجود ہواور کم از کم ایک دفعہ آپ نے اس جگہ پرکم سے کم پندرہ دن کے قیام کی نیت سے رہائش اختیار بھی کی ہو،بشرطیکہ اس دوران آپ کواس جگہ سے کوئی سفرشرعی متوقع نہ ہو، خواہ بعد میں وہ پندرہ دن گزارنا مکمل ہوچکا ہو یا کہ کسی وقتی ضرورت سے نیت ختم کرنی پڑی ہو۔(خیر الفتاوی:ج۲،ص۲۸۰و۶۸۷) تو یہ آپ کا وطن اقامت ہے،اس لیے کہ وطن اقامت کے ختم ہونےکے لیے ضروری ہے کہ اسے وطنیت(مستقل رہائش وسکونت )ختم کرنے کی نیت سے چھوڑا جائے، جبکہ آپ کی نیت وہاں سے جاتے وقت دوبارہ آنے کی بھی ہوتی ہے، لہذاآپ جب بھی اپنے رہائشی کمرہ میں جائیں تو پوری نماز ہی پڑھیں گے اگرچہ ایک ہی دن کے لیے گئے ہوں۔اوراگر ان دونوں مقامات میں مسافت سفر کے بقدر دوری نہیں تو ایسی صورت میں بہر حال دونوں جگہ اتمام(پوری نماز)پڑھنا ضروری ہے۔</p>",3503,jameya-tur-rasheed,نماز کا بیان,مسافر کی نماز کابیان
2012-01-18,https://almuftionline.com/2012/01/18/8209/,ملازم کا اپنی جگہ دوسرے سے ڈیوٹی  کروانے کاحکم,<p>مکرمی  جناب مفتی  صا حب  میرا سوال یہ ہے کہ ایک شخص   سرکاری اسکول   میں  ماسٹر ہے ،  وہ خود ڈیوٹی  پر نہیں جاتا ہے اس کی جگہ ایک دوست   ڈیوٹی   ادا کرتا ہے ،  ماسٹر صاحب   آدھی تنخواہ    خود  رکھتا ہے اور   اور آدھی    دوست  کو دیتے ہیں  ،اس   عمل کا   شرعا   کیاحکم  ہے  ،دونوں  کے لئے تنخواہ  حلال ہے یا نہیں  ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ  اجرت پر کیاجانے والا کام اگر اس نوعیت کاہو  کہ  کوئی بھی شخص  اس کام کو کرسکتا ہو ، نیز اجرت پر  رکھنے  والے کی   طرف  سے  ممانعت بھی نہ ہو    تو ایسی  صورت  میں  اجیر  کے لئے کسی اور  سے کام کروانا  جائز  ہوتا ہے ،  لیکن اگر  اجرت پر  کیاجانے والا  کا م ایسا  ہو کہ   ہر کوئی اس  کی اہلیت  نہ رکھتا  ہویا اہلیت رکھتاہولیکن  مستاجر کی طرف سے خود کام کرنے اور دوسرے سے کام نہ کرانے کی  شرط ہو  تو اجیر  کے لئے ایسا کام  خود  کرنا  شرعا  ضروری ہوتا  ہے ،اجرت  پر رکھنے  والے  کی صریح  اجازت کے بغیر  اگر  وہ کسی  اور سے اس نوعیت  کاکام کروائے  تو  یہ شرعا  ناجائز  ہے ، ایسی  صورت  میں  وہ اجرت /تنخواہ  کا مستحق نہیں ہوتا۔</p><p>اس اصول  کی روشنی  میں    صورت مسئولہ کا حکم  یہ ہے  کہ سرکاری  اسکولوں  میں پڑھانے  کے لئے جن اساتذہ  کا تقرر ہوتا ہے ،ان کے لئے قانونا  خود  ڈیو ٹی  انجام   دینا ضروری  ہوتا ہے ، اور اپنی جگہ  کسی  اور کو  پڑھانے  کے لئے  بھیجنے کی ان کو  قانونا  اجازت نہیں ہوتی   ،اس لئے  سر کاری  اسکولوں  کے  اساتذہ کا اپنی   جگہ  کسی دوسرے  شخص کو  مقرر کرنا  اور  تنخواہ  خود اصول کرنا شرعا ناجائز ہے ، جو تنخواہ  اس طور پر  وصول کی گئی  ہے ، نیز ان سالوں میں  جتنی   تنخواہ  پرا ویڈنٹ   فنڈ میں  شامل ہوئی ہے ، ان سب کو  سرکاری  خزانے میں  جمع کروانا لازم  ہے ۔</p><p>دوسرا  بندہ  جس نے  ماسٹر  صاحب   کی  جگہ  دیوٹی  انجام  دی  ہے اس نے  بھی غیر قانونی  کام کیا ہے،  اور گناہ کے کام  میں اسکول  ماسٹر کے ساتھ تعاون کیا  ہے ،لہذا اس پر بھی توبہ استغفار  لازم ہے ،تاہم  تنخواہ  کا حکم یہ ہے کہ   اس  کا چونکہ حکومت سے  کوئی معاہدہ  نہیں  ہوا  اس لئے  حکومت  کے ذمے  کوئی  اجرت لازم  نہیں ہے ، مذکورہ  ماسٹر  صاحب سے اجرت کا  حکم  یہ ہے اگر  دوسرے  شخص کو   معلوم  تھا   کہ یہ سب کچھ  فراڈ ہورہا  ہے  کہ  اس کو قانونی  طور پر اس کام کو انجام  دینے اجازت  نہیں ہے  اس کے  با وجود  وہ کام  کر تا رہا   تب  بھی اجرت کا  حقدار  نہیں ،اگر  اس کو اس فراڈ کا علم نہیں تھا  دھوکے  سے کا م  کرواتا  رہا   تو  ماسٹر کے ذمے اجرت مثل لازم  ہوگا کہ اتنے  دنوں تک کوئی  بندہ  کام  تو  اس  کی عرفا  جو اجرت بنتی  ہے وہ ادا کرے۔</p>",8209,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2012-01-14,https://almuftionline.com/2012/01/14/7426/,لواطت ﴿ بد فعلی﴾ کی سزا    کے بارے میں  غلط  فیصلہ کاحکم,<p>جناب  مفتی صاحب  عرض یہ ہے کہ  ایک گاؤں  میں  زید اور بکر دولڑکوں  نے  نعمان  نامی لڑکے کےساتھ  بد فعلی  کی ۔معاملہ  جرگے میں  پیش ہوا  تو  جرگے والوں نے  یہ فیصلہ  دیا ہے کہ    بدلے  کے طورپر   نعمان  بھی باری  باری دونوں  لڑکوں سے بد فعلی کرے۔جرگے  میں  فیصلہ کے وقت  ایک عالم  دین امام  مسجد، مدرسہ کے ذمے دار  بھی  موجود  تھے، انہوں   اس فیصلے  پر خاموشی اختیار کی جس  کی وجہ سے  لوگوں میں  اضطراب پھیل  گیا ۔ لوگوں نے ان کا بائیکاٹ  شروع کیا ،ان کی  اقتدا  میں نماز پڑھنے سے ان کے مدرسہ  میں بچوں  کو  تعلیم دلانے  سے تشویش کا شکار ہیں ، اب سوال یہ ہے کہ   جب  مذکورہ  عالم  فیصلہ کے وقت  موجود  تھے اورانہوں  نے اس غلط فیصلے پر خاموشی اختیار کی ،تو ان کی اقتدا  میں نماز پڑھنا جائز  ہے یا  نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>لواطت ﴿ بد فعلی﴾ بہت ہی گندا فعل ہے ،کبیرہ  گناہ ہے ،قرآن وحدیث میں اس قبیح فعل پرسخت وعیدیں آئی ہیں اگرکسی  نے اس غلط  فعل کا  ارتکاب کیا  ہے تو  اس کے لئے زناکاری  کی طرح  کوئی  متعین سزا  تو نہیں  ہے ،لیکن  شریعت  نے  قاضی کو  اختیار دیا ہے  کہ  جرم کی نوعیت  دیکھ کر اس پر  کوئی تعزیری  سزا  جاری کرے۔ اگر  کوئی بد بخت اس حرام  فعل کا عادی  ہوتو اس  کوقتل کرنے کےلئے عدالت کو اختیار ہے کہ  اس کو کسی  اونچی عمارت سے  نیچے گرا  دیاجائے، یااس کو دیوار کے نیچے کھڑا  کرکے  اس پر  دیوار  گرائی جائے ،وغیرہ ذلک۔لیکن  سزا کے طور پر  الٹا بدفعلی  کروانا   یہ شریعت کے خلاف ہے،سوال میں جس فیصلہ کا ذکر ہے  یہ  قرآن وحدیث کے نصوص کے خلاف ایک غلط اور  ناجائز فیصلہ ہے ۔  جو لوگ  اس موقع پر حاضر تھےان میں سے کسی فرد کے لئےاس  ناجائز  فیصلے پر خاموشی اختیار کرنا جائز نہیں تھا، بلکہ  اس پر نکیر کرنا لازم تھا ، اس لئے جولوگ اس  فیصلے میں شریک تھے سب گناہ ہگار ہیں سب پر اجتماعی  اور انفرادی  طور پرتو بہ  واستغفار کرنالازم ہے ۔ البتہ  اگر کوئی شخص معروضی  حالات کی وجہ سےاس موقع پر  خاموش  رہنے پر  مجبور  ہو اور دل سے  اس کو برا سمجھ  رہاہو تو اس طرح خاموش رہنا قابل مواخذہ  نہیں ۔</p><p> لہذا  صورت  مسئولہ میں اگر امام صاحب نے  مجبوری  کی بناء  پر خاموشی اختیار کی ہے تو عوام کا ان پر  غصے کا اظہار کرنا،ان کی اقتدا ء میں نماز  نہ پڑھنا یہ درست نہیں ، ان  کی بجائے جرگے  میں  بیٹھ  کرغلط فیصلہ  کر نے والوں کےخلاف ایکشن لینا  چاہئے ۔  تاکہ  جتنے لوگ  اس غلط فیصلے میں شریک ہوئے  ہیں  سب اس فعل سے توبہ کریں اور یہ تینوں لڑکے بھی توبہ کریں اور آیندہ کے لئے اس خبیث  فعل سے اپنے کو  دور رکھیں۔</p>",7426,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2012-01-13,https://almuftionline.com/2012/01/13/10731/,سسر کا  اپنی  بیٹی کے لئے  الگ گھر کے مطالبے کاحکم,"<p>مفتیان کرام اس مسئلے کے بارے میں کیا فرماتے ہیں: میرے شادی کو 1 سال ہوگئے ، مجھے اللہ تعالیٰ نے شب قدر والے دن ایک بیٹے سے نوازا اور اس کے دوسرے دن ( 27 رمضان المبارک) میں سسر نے اپنی بیٹی اور میرے 3 چھوٹی سالیوں نے اپنی بڑی بہن کو مجھ سے جدا کردیا اور وہ اپنی مرضی سے چلی  گئی، وجہ میں نے جامعہ بنوریہ سے تفصیلاً فتویٰ بھی لیا ہے (فتوی نمبر : 144410100706) میں نے اسے نان نفقہ دینا بند کردیا بچہ کا بھی، اور کہا کہ جب وہ واپس آئیگی تب جتنا نفقہ بچے کا ادا کرنا پڑے کروں گا ، کیوں کہ میری اہلیہ خود والدین کے گھر پر لیڈیز کا کام کرکے پیسے کماکے بیٹے کا دیکھ بال کر رہی ہے ، اس کے 40 دن گزرنے کے بعد میں نے اپنی اہلیہ کے گھر جاکر اپنی اہلیہ سے براہِ راست ملاقات کی اور بات کی اس کی ڈیمانڈ ہے کہ میں اسے کرایہ کے گھر لیکر دوں جبکہ استطاعت نہ ہونے کے باوجود اپنے گھر رہائش کرنے کو اسے منا بھی لیا تھا اور میں نے اپنی اہلیہ کو سمجھایا ہے کہ ( اپنے گھر میں الگ کمرہ ، واش روم اٹیچ باتھ روم اور کچن دینے کو تیار ہوں ) اور میرا حق یہاں تک ہے یعنی الگ گھر کا مطالبہ ناجائز ہے تو اس بات میں میری اہلیہ نے کہا کہ فتویٰ دکھا دیں پھر فیصلہ کروں گی ،جب عصر کی نماز کے بعد فتویٰ لیکر گیا تو اس کے والد یعنی میرا سسر نے مجھ سے بد کلامی کی جو میں نے جامعہ بنوریہ میں سوال بھی کیا (فتوی نمبر 144501100246) اب سسر کا کہنا ہے کہ الگ گھر میں جب اچھی طرح سے کمائے گا اور اچھا ہوجائےگا وغیرہ وغیرہ جبکہ اللہ گواہ ہے آج تک میں کسی سے بھی بدتمیزی سے پیش نہیں آیا اور نہ آئندہ کرنے کا ارادہ ہے اور یہ دھمکیاں دینا کہ ہمیں خلع پیپر بھی نہیں چاہیے اور لڑکی بھی اس گھر میں نہیں دینی ،اگر برداشت کرنے کی تحمل نہیں ہے لڑکا خود آکے 2 گواہوں کے ساتھ طلاق دے دیں ( حق مہر بھی ملے بچے کا خرچہ بھی ملے ) اب تک ساڑھے تین مہینے گزر گئے اپنے گھر گئے ہوئے اور میرے لیے اس گھر پر جانے پر پابندی عائد کرنا، یہ کوئی  انصاف کی بات ہے ؟ میں نے اپنے بڑوں کے ذریعے کہا کہ اگر میرا سسر اپنی بیٹی کو واپس بھیج دیں پھر ٹھیک ہے ورنہ میرا حق مہر مجھے واپس کردیں کیونکہ جب وہ خود زندگی بسر کرنا نہیں چاہتی اور میں نے اپنی اہلیہ کو 50 ہزار روپے دیا تھا جو میں نے اپنے لیے بیڈ روم وغیرہ کے لیے دیا تھا ( زندگی میں ساتھ نبھائیگی) اگر وہ میرے ساتھ زندگی کرنے کو تیار نہیں یا والدین روکے تو اس صورت میں کیا کرنا چاہیے رہنمائی فرمائیں! عین نوازش ہوگی<span dir=""LTR"">!</span></p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یاد رہے کہ   بیوی اگر متوسط گھرانہ  کی  ہو  تو ایسی صورت میں    شوہر پر واجب ہے  کہ  بیوی  کو  ایک مستقل کمرہ  کے علاوہ  باورچی خانہ  اور   بیت  الخلاء  بھی  الگ  کرکےدے ،اگر   بیوی مسکین  ہوتو  کمرہ تو  مستقل  ہونا   ضروری  ہے   لیکن باورچی خانہ  اور  غسلخانہ   مستقل ہونا  ضروری نہیں ، بلکہ  مشترک  ہوں  تو بھی مضائقہ   نہیں ۔</p><p> دوسری  بات  یہ ہے کہ بیوی  اگر  شوہر کی نافرمانی  کرکے   شوہر کو  چھوڑ کراپنی میکے چلی جائے    توواپس  آنے تک  بیوی کاخرچہ تو شوہر  کے ذمے  لازم نہیں ہوتا   لیکن   بچے  کا  خرچہ  باپ  کے ذمہ  لازم  ہوتا  ہے۔</p><p>اس تفصیل کی روشنی میں     اگر شوہر  بیوی   کو  نان نفقہ  اور  رہائش   وغیرہ لازمی  حقوق دینے  کے لئے  تیار  ہے   تو  بیوی    کو چاہئے  واپس آکرشوہر کے  گھر  کو آباد کرے ،بچے اور  شوہر کی  خدمت کرے ، ضد میں آکر  گھر کو برباد نہ کرے، شوہر  کو بھی  چاہئے   گھر آباد کرنے  کی پوری کوشش  کرے ،اسی میں دونوں کے  دین   ودنیا   کا فائدہ  ہے   دونوں اسی پر عمل کریں ۔</p>",10731,jameya-tur-rasheed,نان نفقہ کے مسائل,بیوی کا نان نفقہ اور سکنہ ) رہائش (کے مسائل
2012-01-07,https://almuftionline.com/2012/01/07/6244/,زندگی میں  اولاد میں  مال  تقسیم کرنے کا صحیح   طریقہ,<p>جناب  مفتی صاحب  میرا  سوال یہ ہے کہ اگر  ماں باپ  اپنی زندگی  میں اولاد  کو مال بانٹنا چاہیں  تو اس مال کو  کیسے تقسیم کریں ؟اگر  کچھ مال اپنے  لئے بھی رکھنا  چاہیں ،ہمارے   دو بیٹے  اور  ایک بیٹی ہیں، اور تینوں  شادی شدہ  بچوں  والے ہیں ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>میراث  اس مال کو کہاجاتا  ہے جومرتے وقت   انسان کی ملک  میں   موجود ہو  ،لہذا  جب تک آپ  حیات  ہیں آپ  کے مال  میں  میراث کے احکام  جاری نہیں ہونگے ،یعنی      زندگی میں   مال تقسیم کرکے بیوی  بچوں  کے حوالے کرنا آپ  کے ذمہ لازم نہیں ہے ، تاہم اگر  آپ  اپنی   زندگی میں   اپنا مال بیوی  بچوں  میں  تقسیم کرنا  چاہتے ہیں  تو اس کی   شرعی  حیثیت  ھبہ  ﴿ گفٹ ﴾  کی ہوگی ۔</p><p>اس صورت میں اولاد میں برابری کرنا مستحب  ہے، بلا کسی وجہ  ترجیح ﴿ یعنی دینداری ،احتیاج ،خدمت گذاری وغیرہ﴾کے اولاد میں سے کسی کو مال کم دینا اورکسی کو زیادہ دینا مکروہ ہے۔</p><p>لہذا صورت مسئولہ  میں ھبہ کا طریقہ  یہ ہے کہ آپ اپنے لئے  حسب ضرورت مال  رکھ لیں ،اور بیوی کو بھی بقدر ضرورت مال دیدیں  اس کے بعد بقیہ مال کو  مساوی  3 حصوں  میں تقسیم کرکے  تینوں  اولاد میں سے ہر ایک کو ایک ایک  حصہ دیدیں ۔</p><p>اوراگرمیراث کے  اصول  کے مطابق تقسیم   کرنا چاہیں  تواس کی بھی   گنجائش  ہے۔ اس صورت  میں آپ اپنے لئے حسب  ضرورت مال رکھ لینے کے بعد جو مال  بیوی  بچوں میں  تقسیم کرنا چاہیں   اس مال کو  اٹھ  حصوں میں تقسیم کرکے   بیوی کو ایک  دیں ،اس کے  بعدباقی  مال کو  مساوی  پانچ  حصوں  میں تقسیم کرکے  لڑکوں کو دو دو حصے  اور لڑکی کو ایک  حصہ  دیں ۔</p><p>ایسی  صورت میں   آپ کے انتقال  کے  وقت   جومال  آپ  کی ملک میں  موجود  ہوگا   وہ میراث کے اصول پر دوبارہ  تقسیم  ہوگا ۔</p>",6244,jameya-tur-rasheed,میراث کے مسائل,میراث کے متفرق مسائل
2011-12-16,https://almuftionline.com/2011/12/16/5592/,لے پالک  کا میراث  پر دعوی  کا حکم,<p>میرے  تایامشتاق  بلو چ   ولد شہباز میرے والد محمد شریف ولد عبد  الغفور  کے حقیقی چچا زاد  بھائی ہیں ، میرے  تایا  کی کوئی  نرینہ  اولاد  نہیں تھی ،   صرف ایک بیٹی  تھی  شہناز ، جو ابھی کچھ دن پہلے   یعنی  دیڑھ ماہ  قبل انتقال کرگئی ، میرے   تایا  نے ایک لڑکا گود لیا تھا  ،بنام شاہدولد امتیاز  ۔آج  سے 18 سال پہلے تا یا کا  انتقال ہوا ، ان کے ورثا یہ ہیں  ،ایک بیوہ ، دو حقیقی   بھائی   تھے  لا ولد ، دونوں  بھائیوں   کا انتقال مرحوم  مشتاق  سے  پہلےہوگیا  تھا، چار حقیقی  بہنیں  تھیں ان میں سےدو کا تا یا  کی زندگی میں انتقال ہوگیا ،اور  دو  کا  بعد  میں ہوا    چاروں کی  اولا  د حیات  ہیں  ۔ ایک چچا زاد بھائی محمد شریف حیات  تھے  وہ بھی مشتاق  کے انتقال کے بعد  انتقال کرگیا ،البتہ  ان کی اولا د  حیات ہیں ، اور   چار چچا زاد بہنیں  تھیں ان  میں سے   دوکا انتقال  مرحوم سے  پہلے ہوگیا  ہے اور  دو کا بعد میں   ۔ اور آج   سے گیارہ  سال  پہلے میری    تائی  کا  انتقال  ہو ا۔ ان کے  انتقال کے وقت ایک  بیٹی  شہناز  اور  ایک بہن جوکہ شاہد کی والدہ  ہے اور شاہد  بھانجاحیات تھے ابھی ہیں ،اب  ہماری تایا  زاد  بہن شہنازکے  انتقال کے بعد شاہد  نے گھر پر قبضہ کرلیا ۔ اب سوال یہ ہے کہ مشتاق ولد شہباز کے مال میں شاہد  لے پالک کا کوئی  میراث بنتی ہے یا نہیں  ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح  ہوکہ   اگر لے پالک  کا اس کی  پرورش  کرنے  والے سے کوئی خونی رشتہ  نہ ہو  تو صرف  لے پالک ہونے کی حیثیت  سے    میراث  میں  لے پالک  کا کوئی  حصہ نہیں ہوتا  ۔</p><p>مرحوم مشتاق ولد شہباز  کی میراث کی  تقسیم</p><p>اس  وضاحت  کے بعد مسئلہ  کا جواب یہ ہے کہ  مرحوم  مشتاق   بلوچ  ولد  شہباز نے    انتقال کے وقت   اپنی ملک میں   منقولہ غیرمنقولہ جائداد   ، سونا چاندی   ،نقدی  اور  چھوٹا  بڑا  جو بھی  سامان چھوڑا  ہے  سب مرحوم  کا ترکہ ہے ، اس میں  کفن دفن کا متوسط  خرچہ نکالنے کے بعد  اگر  مرحوم  کے ذمے کسی کا قرض ہو   تو  اس کو ادا  کیاجائے ، اس کے بعد اگر مرحوم  نے  کسی غیر   وارث کے لئے  کوئی جائز وصیت کی  ہو تہائی مال کی حد تک اس  پر عمل کیاجائے ۔اس کے بعد  مال  کو  مساوی  آٹھ حصوں میں  تقسیم کرکے اس میں سے  بیوہ  کو ایک حصہ  لڑکی  شہناز   کو  چار حصے اور بقیہ  تین حصے   مرحوم  کی دو حقیقی  بہنوں کو  جومرحوم کے انتقال کے  وقت زندہ  تھیں  آدھے  آدھےتقسیم کرکے   دئے  جائیں گے ۔ چونکہ  اس وقت  وہ بھی وفات  پاچکی ہیں  اس لئے ان کی اولاد کے حوالے کئے جائیں گے ۔</p><p> فیصدی  تناسب  سے   تقسیم کا طریقہ  یہ ہے کہ</p><p>بیوہ  رفیقن کا حصہ     <span dir=""LTR"">=</span>    ٪ 5 . 12</p><p>لڑکی  شہناز کا حصہ <span dir=""LTR"">=</span>   ٪    50</p><p>دونوں  حقیقی  بہنوں  میں سے  ہر ایک کا حصہ <span dir=""LTR"">=</span>  ٪ 75. 18</p><p>بیوہ  رفیقن  کی میراث کی تقسیم</p><p>آج سے  گیا رہ  سال  قبل  جو مشتاق  کی بیوہ  رفیقن  کا  انتقال ہوا   ان کی میراث  اس طرح  تقسیم ہوگی  کہ</p><p> مرحومہ نے   اپنے  انتقال کے وقت   اپنی ملک میں   منقولہ غیر منقولہ جائداد   ، سونا چاندی   ،نقدی  اور  چھوٹا  بڑا  جو بھی  سامان چھوڑا  ہے  سب مرحومہ  کا ترکہ ہے ، اورمرحومہ کو اپنے شوہر  مشتاق  کے ترکہ سے جو حصہ  ملا  ہے  وہ بھی  مرحومہ کے ترکہ شامل ہوگا  ۔اس میں  سے  کفن دفن کا متوسط  خرچہ نکالنے کے بعد  اگر  مرحومہ  کے ذمے کسی کا قرض ہو   تو  اس کو ادا  کیاجائے ، اس کے بعد اگر مرحومہ نے  کسی غیر   وارث کے  حق  میں کوئی جائز وصیت کی  ہو تہائی مال کی حد تک اس  پر عمل کیاجائے ۔اس کے بعد  مال  کو  مساوی  دوحصوں میں  تقسیم کرکے اس میں سے  بیٹی  شہناز کو ایک حصہ   اور  حقیقی  بہن یعنی  شاہد کی  والدہ  کو  ایک حصہ دیا جائے گا۔</p><p>شہناز کی  میراث کی  تقسیم</p><p> آخر میں  دیڑھ  ماہ  قبل  شہناز  کا نتقال ہوا  ہے  اس کی  میراث  اس  طرح تقسیم ہوگی  کہ</p><p>مرحومہ نے   اپنے  انتقال کے وقت   اپنی ملک میں   منقولہ غیر منقولہ جائداد   ، سونا چاندی   ،نقدی  اور  چھوٹا  بڑا  جو بھی  سامان چھوڑا  ہے  سب مرحومہ  کا ترکہ ہے ، اورمرحومہ کو اپنےوالد   مشتاق  کے ترکہ سے جو حصہ  ملا  ہے  وہ بھی اسی طرح اپنی والدہ  رفیقن کے  ترکے  سے جو حصہ ملا  ہے وہ   بھی مرحومہ کے  ترکہ میں  شامل ہوگا  اس میں  سے کفن دفن کا متوسط  خرچہ نکالنے کے بعد  اگر  مرحومہ  کے ذمے کسی کا قرض ہو   تو  اس کو ادا  کیاجائے ، اس کے بعد اگر مرحومہ نے  کسی غیر وارث کے لئے کوئی جائز وصیت کی  ہو تو  تہائی مال کی حد تک اس  پر عمل کیاجائے ۔اس کے بعد تمام   مال مرحومہ کے والد کے چچا زاد بھائی  محمد شریف کی نرینہ   اولا د کو ملے گا ۔</p><p>خلاصہ  یہ ہے کہ  </p><p>مشتاق  بلوچ ولد  شہباز  کا  مذکورہ مکان  اور  اس کے  علاوہ   دیگرترکہ کو اس طرح  تقسیم کیا جائے گا ۔</p><p>1۔مشتاق  کی  دو حقیقی  بہنیں جو  مشتاق کے  انتقال کے وقت  زندہ تھیں  ان میں سے  ہر ایک کی  اولا د  کو  ٪  75 . 18  حصہ  دیا جائے گاجو  بہن بھائی آپس  میں  ایک اور  دو کی نسبت  سے تقسیم کریں گے ۔</p><p>2۔ شاہد لے پالک کی والدہ  جو حیات  ہے  اس کو  ٪ 25 . 6 ملے گا۔</p><p>3۔بقایا مال  مشتاق  کے  چچا زاد بھائی  محمد شریف  کی  نرینہ  اولا د کو ملجائے گا ۔</p>",5592,jameya-tur-rasheed,میراث کے مسائل,میراث کے متفرق مسائل
2011-11-16,https://almuftionline.com/2011/11/16/8066/,کینیڈا  حکومت  سے  ملنے والے  وظیفہ  پر  زکوة  کاحکم,<p>میری  بہن  اوربہنوئی  کئی سال  پہلے  اپنی بیٹی کے ساتھ کینیڈا  میں  رہائش پذیر   تھے ،بہن کی   بیٹی چھوٹی تھی ، اس کو   حکومت  کینیڈا  کی طرف سے  وظیفہ  ملتا تھا ،یہ   وظیفہ ماں  کے اکاؤنٹ   میں جمع ہوجایا کرتا تھا ،ماںباپ   دونوں  اس  پیسے کو بچی کی  امانت سمجھ کر   جمع کرتے رہے ،اس کو   خرچ نہیں کیا  ۔یہ سلسلہ  تین چار سال تک چلتا   رہا ،جب کا ی رقم کافی جمع ہوگئی  تو انہوں  نے پاکستان کےایک  بینک  میں قومی بچت اکاؤنٹ میں   جمع کروا دیا ،اب وہ رقم بمع منافع   کافی بڑھ  گئی ہے ، اور   بچی بھی سولہ سال کی عمر میں  ہے ،  مندرجہ ذیل سوالات   کے جوابات مطلوب ہیں ۔</p><p>1۔ کیا  اس رقم  پر زکوة واجب ہوگی؟ کیونکہ   سنا  ہے کہ نابالغ کے مال  پر زکوة  واجب نہیں ہوتی  ہے۔</p><p>2۔  زکوة اصل  رقم پر ہوگی   یا بینک  کے  منافع  پر  بھی ؟</p><p>3۔اگر زکوة   واجب ہو  تو   بچی کی   عمر کے لحاظ سے ہوگی  یا  نصاب  پر؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>پہلے  چند باتیں   بطور تمہید  کے  سمجھ  لی جائیں 1۔  اگر  نا بالغ  کی  ملک میں بقدر نصاب  یا اس  سے زیا دہ  مال ہو تو   بالغ ہونے تک  اس پر زکوة  فرض  نہیں  ہوتی ہے 2۔ اگر بچہ بالغ  ہوجائے ﴿یعنی بارہ  سال عمر  ہوجانے بعد  اس کوا حتلام  ہوجائے ،یاقمری  لحاظ  سے پندرہ  سال کا ہوجائے ﴾  تو اس  وقت اس کی ملک  ملکیت  میں موجود قابل زکوة   اموال  پر زکوة لازم ہوجاتی ہے ،اور بلوغت کے دن کے بعدایک سال ﴿یعنی  قمری سال﴾ گزرنے کے بعد زکوة کی ادائیگی  لازم ہوجاتی ہے ، 3۔مروجہ بینکوں  میں قومی بچت اسکیم   کے نام   سے جو اکاؤنٹ کھولا جاتا   ہے  ،یہ سودی  اسکیم ہے  ،اس   اسکیم  میں  سرمایہ  جمع  کروانے  سے نفع     کےنام   پرملنے  والی اضافی  رقم  سود ہوتی ہے،لہذا   اس میں  رقم جمع کروانا  جائز نہیں ،اوراگر  کسی  نے لاعلمی  میں  اس اسکیم کے  تحت  رقم   جمع  کروائی    تو  اس  سے  منافع کے نام  پر ملنے والی  رقم  کا استعمال جائز نہیں ، بلکہ  امنافع کی  پوری رقم کو   ثواب  کی نیت  کے بغیر  صدقہ کردینا لازم   ہے ۔</p><p>1،2۔اس  تمہید   کے بعد  آپ کے سوال   کا  جواب  یہ  ہے کہ  بچی  کےبالغ  ہونے تک اس  پر  زکوة  فرض  نہیں   ہوئی ،اور بالغ ہونے کے بعد   اصل رقم  جو اس کو   بطور وظیفہ جو  حکومت   کینیڈا   کی طرف سے     ملی ہے، اگر وہ نصاب  کے بقدر ہے   تو  اس پر زکوة  فرض  ہے ،   بینک کی   طرف   سے جو سود ملا  ہے  اس  مقدار پر زکوة  فرض نہیں ،بلکہ سود کی  پوری رقم کو   بینک سے  وصول  کرکے صدقہ  کرنا لازم  ہے  ۔آیندہ  کے لئے موجودہ   سودی  اکا ؤنٹ  کو   بند کرنا  ضروری ہے ۔</p><p>3۔بالغ  ہونے  کی   قمری  تاریخ  کو   محفوظ  کرلیاجائے ،اس  تاریخ سے  ایک سال مکمل ہونے  کے  بعد   اپنی   ملک میں  موجود  سونا   ،چاندی  اورتجارت   کی نیت سے   خریدا   ہو  امال  ،اگر کچھ  ملک  میں    موجود   ہے ،سب کی  مجموعی  قیمت  لگاکر  اس میں      نقدی  کو    جمع  کیاجائے   ،پھر  مجموعی  رقم کی ڈھائی  فیصد   زکوة ادا  کی جائے ،اس کے بعد  ہرسال  کی تکمیل پر   اس کی ملکیت میں موجود اموال کا ڈھائی فیصد  کے حساب سے  زکوة کی ادائیگی  کی جائے گی ۔</p>",8066,jameya-tur-rasheed,زکوة کابیان,ان  چیزوں کا بیان جن  میں زکوة لازم ہوتی ہے اور جن میں  نہیں ہوتی
2011-11-16,https://almuftionline.com/2011/11/16/8011/,کپڑوں  کی زکوة  کپڑوں  کی شکل میں  دینے کاحکم,<p>دوسرا  سوال یہ ہے کہ اگر کپڑوں  کی زکوة   کپڑوں کی شکل میں دیں  ،تو کپڑوں کی اصل  قیمت میں دے گی یا  جو منافع میں  فروخت  کرتی  ہے اس  قیمت میں  دیگی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کپڑوں  کی زکوة   ادا کرنے  میں اصل لاگت  کا حساب نہیں  ہوگا  بلکہ  قیمت  فروخت   کےحساب  سے  زکوة  ادا کی جائے گی ، اس  کا طریقہ  یہ ہے کہ زکوة کا سال پورے  ہونے پر  اپنے  پاس موجود  تجارتی کپڑوں   کی   مارکیٹ ریٹ  لگائی جائے ، یعنی  ہوسل  ریٹ  پر فروخت  کیاجائے  تو  جو  قیمت  ملے گی  وہ لگائی جائے گی ،آگے  اختیار  ہے  چاہے   تو  مساکین  کو رقم ادا کرے ،چاہے تو  اتنی  رقم کے کپڑے دیدے ۔</p>",8011,jameya-tur-rasheed,زکوة کابیان,ان  چیزوں کا بیان جن  میں زکوة لازم ہوتی ہے اور جن میں  نہیں ہوتی
2011-11-08,https://almuftionline.com/2011/11/08/6843/,دوست  سے بات  کرنے کے ساتھ   معلق طلاق  کا حکم,<p>علاء نورا ور  پائیدین   دونوں آپس میں دوست ہیں ،  دونوں  ایک جگہ  تعزیت کے لئے جانا چاہتے تھے  اس کے لئے  علاء نور نے موٹر سائکل بھی  نکالی  ،اتنے میں   دوسرا دوست  روزی  خان آیا   تو  پائیدین   نےعلاء نور   کو  چھوڑ دیا کہ   روزی خان کے ساتھ جائے گا ، علاء  نور نے غصہ  میں آکر  کہا  کہ  اگر تم  روزی  خان کے ساتھ  گئے  پھر  میں   نےآپ کو سلام  کیا تو میرے اوپر  میری بیوی   طلاق  ہوگی ۔ پھرپائیدین  روزی خان  کےساتھ چلا گیا، اب اس کے بعدکئی  سال گذر گئے ہیں کہ   علاء  نور اور پائیدین  میں تعلقات منقطع ہیں۔ سوال  یہ ہے کہ دونوں میں تعلقات کی بحالی  کی کیا صورت ہوگی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت  مسئولہ  میں  علاء  نور  جب تک   پائیدین  سے    کو  سلام  نہیں کرے گا   تو  علاء نور  کی بیوی  پر  طلاق   واقع نہیں  ہوگی ۔</p><p>جب کبھی   سلام  کرےگا  تو  اس  سے علا ء نور کی بیوی  پر ایک طلاق   رجعی واقع ہوجائے  گی ۔ جس کا   حکم  یہ ہے کہ ایسی طلاق کے بعد  شوہر کو عدت کےاندر  اندر  رجوع کا حق  حاصل ہوتا ہے ،جب شوہر زبان سے  یہ کہکر کہ  میں اپنی  بیوی سے رجوع  کرتا ہوں ،رجوع کرلیتا ہے تو عورت حسب سابق   دوبارہ  اس کی بیوی  بن جا تی ہے ،دوبارہ نکاح کی ضرورت  نہیں  پڑتی ،البتہ آیندہ   شوہر کے لئےصرف دوطلاقوں  کا اختیار باقی رہتا  ہے ، چونکہ  مسلمانوں کا آپس  میں  تعلقات منقطع  رکھنا  شرعا ممنوع اور بڑا گناہ ہے  ،اس لئے مذکورہ شخص   نے اگر اس  سے پہلےاپنی بیوی  کو دو طلاقیں دی  ہوئی  نہیں  ہیں  تو اسے چاہئے  کہ  اپنے دوست  سے سلام  وکلام  شروع کردے ،اس  سے بیوی پر  ایک طلاق  رجعی  واقع ہوگی ،اس کے بعد  عدت کے اندر   طلاق  سے  رجوع کرلے ،اس طرح  وہ  مسلمان کے  قطع  تعلق کے گناہ سے بھی  بچ جائے گا اور  بیوی بھی  اس کے نکاح میں  رہیگی۔</p>",6843,jameya-tur-rasheed,طلاق کے احکام,طلاق کے متفرق مسائل
