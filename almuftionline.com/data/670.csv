issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-07-13,https://almuftionline.com/2021/07/13/5283/,ایک ساتھ تین طلاقوں کا حکم,<p>کسی شخص نے اپنی بیوی کو تین طلاقیں دیں،لیکن اس کا کہنا ہے کہ طلاق دیتے وقت اس کا خیال یہ تھا کہ ایک بار تین طلاق دینے سےایک واقع ہوتی ہے،صورت مسئولہ میں کتنی طلاقیں واقع ہوئیں؟براہ کرام مدلل جواب عنایت فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صحابہ کرام سے لے کر آج تک جمہور اہل علم کا اس پر اتفاق ہے کہ اکٹھی تین طلاقیں دینے سے تین ہی واقع ہوتی ہیں،سوائے چند اہل علم کے اس میں تقریبا اتفاق ہی ہے ،خود حضرت ابن عباس رضی اللہ عنہما کے فتاوی بھی اسی کے مطابق ہیں ،اس لئے منسلکہ پرچے میں جو کچھ لکھا گیا ہے وہ ایک علمی غلطی ہے جس کی مفصل تردید پر علماء نے مفصل کتابیں لکھی ہیں ،تفصیل کے لئے دیکھیں<span dir=""LTR"">”</span> الطلقات الثلاث <span dir=""LTR"">“</span>،مولانا سرفراز خان صفد ر رحمہ اللہ  کی ،<span dir=""LTR"">”</span>مسئلہ طلاق ثلاثہ <span dir=""LTR"">“</span>،مصنف مولانا شفیع اوکاڑوی صاحب اور""طلاق ثلاثہ صحیح ماخذ کی روشنی میں"" جس کے مصنف مولانا حبیب قاسمی صاحب استاذ دارالعلوم دیوبند  ہیں ،نیز"" فتاوی محمودیہ:"" 12\374اور ""خیرالفتاوی"": 5\30 پر بھی اس موضوع پر تفصیلی بحث موجود ہے۔</p>",5283,jameya-tur-rasheed,طلاق کے احکام,تین طلاق اور اس کے احکام
2021-07-13,https://almuftionline.com/2021/07/13/4832/,بھیڑ اور بکریوں کی سرکاری انشورنس کا حکم,<p>آج کل  ایران میں بھیڑ اور بکریوں کا انشورنس کراتے ہیں، قحط سالی اور ضرورت کی وجہ سے، ہر  ایک غنم کے عوض چار ہزار مثلا لیتے ہیں اور اس کے مقابل ہر مہینہ میں آٹھ کلو جو اور اتنا خوراک کے لیے بھی دیتے ہیں، اور دوسری صورت بیمہ یہ ہے کہ  ہر ایک غنم (بکری / بھیڑ)کے عوض ۳۰ ہزار مثلا لیتے ہیں، اور اس کے مقابل میں کچھ خوراک اور جو دیتے ہیں،اس تفاوت کے ساتھ کہ اس صورت میں تکمیلی انشورنس بھی ہوتا ہے یعنی اگر بعد میں وہ مواشی ہلاک ہوجائیں تو اس کی قیمت بھی دولت کی طرف سے صاحب مال کو دیجاتی ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یہ دونوں معاملے درست نہیں،البتہ اگر حکومت ان لوگوں سے ٹیکس کے کھاتے میں کچھ رقم لے جو ان کی جملہ ضرورات کے لیے ہو،بعد میں حکومت ان کے ساتھ جو بھی تعاون کرے،بحیثیت سرکاری ذمہ داری کے وہ درست ہوگا۔</p>",4832,jameya-tur-rasheed,سود اور جوے کے مسائل,انشورنس کے احکام
2021-07-13,https://almuftionline.com/2021/07/13/4831/,عوام کے لیےتفسیر ابن کثیر (اردو) کا مطالعہ کیسا ہے؟,<p>ہم لوگ فقہ حنفی سے تعلق رکھتے ہیں کیا ہم تفسیر ابن کثیر اردو پڑھ سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>غیر عالم شخص کے لیے از خود کتب تفسیر دیکھنا الجھنیں پیدا کرسکتا ہے، اس لیے کہ کتب تفسیر میں علمی اصطلاحات اور علمی اختلافات وغیرہ بھی مذکور ہوتے ہیں، جن کو بغیر علمی استعداد کے نہیں سمجھا جاسکتا، لہذا عوام کو تفسیر ابن کثیر وغیرہ عربی تفاسیر کے ترجموں کے بجائے ،تعلیم یافتہ عوام کے لیے اردو زبان میں لکھی گئی تفسیر معارف القرآن از مفتی اعظم پاکستان سابق مفتی محمد شفیع رحمہ اللہ تعالی کو دیکھنا چاہئے، اس لیے کہ وہ ایک جامع ،آسان ،مدلل اور دور جدید کےتقاضوں اور جدید ذہنوں کےشکوک،وشبہات اور اشکالات کے تشفی بخش جوابات پر مشتمل ایک مستند اور ضخیم،  بے مثل ولاجواب تفسیر ہے۔</p>",4831,jameya-tur-rasheed,قرآن کریم کی تفسیر اور قرآن سے متعلق مسائل کا بیان,متفرّق مسائل
2021-07-13,https://almuftionline.com/2021/07/13/4830/,قبرستان سے متعلق چند سؤالات(قبرستان میں بیٹھنےکےلئےجگہ بنانا،قبرستان کی گھاس کوکیمیکل کے ذریعے مکمل طورپرختم  کرنا),<p>کیا فرماتے ہیں علماء کرام مسئلہ ذیل کے بارےمیں شہرپربھنی مہاراشٹرانڈیا کاایک قدیم قبرستان ہےجو کہ وسیع وعریض ہے،اس قبرستان میں کچھ اہل خیرحضرات نےاپنی جانب سے قبرستان کی جگہ میں کمزوراوربوڑھےلوگوں کےبیٹھنےکےلئےقبرستان کےایک کونےمیں چھوٹاٹین شیڈبنوایاہے کہ کبھی بارش کی وجہ سے لوگ اس میں ٹھہریں اورضعیف لوگ اس میں بیٹھیں،نیز اس ٹین شیڈ کے علاوہ قبرستان میں جگہ جگہ کرسیاں بنوائی ہیں،جوکہ قبروں کے پاس ہی ہیں۔اب پوچھنا یہ ہے کہ</p><p>۱۔ کیا قبرستان میں اس طرح کاتصرف کرنااورلوگوں کااس ٹین شیڈ میں نمازجنازہ پڑھنااوربیٹھنا اور قبرستان کےدرمیان میں جگہ جگہ کرسیاں نصب کرناازروئےشرع درست ہےیانہیں؟</p><p> ۲۔واضح ہوکہ اس ٹین شیڈ میں لوگوں نے کئی مرتبہ نماز جنازہ بھی پڑھی ہے،اس کا کیا حکم ہے؟</p><p>۳۔ نیز اسی طرح قبروں کے ارد گرد اینٹوں کی پکی منڈیر وغیرہ بنانا کیسا ہے؟</p><p>۴۔قبرستان کی گھاس کوکسی دواکےذریعے مکمل طورپرختم کرنااز روئے شرع درست ہےیا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>۱۔قبرستان کی زمین محض قبروں کے لیے وقف ہوتی ہے،لہذاوہاں باقاعدہ  چھت بناکریا کرسیاں لگاکربیٹھنے کی جگہ بنا نا اگرچہ قبور پر نہ ہو،درست نہیں، اس لیے کہ ایسی بیٹھکیں ابتداء نیک مقصد سے بنتی ہیں ،لیکن آگے چل کر ان مقاصد کو چھوڑ دیا جاتا ہے جس کا لازمی نتیجہ یہ نکلے گا کہ قبرستان ایک تماشہ گاہ یا محض تفریح گاہ اور گپ شپ کی جگہ بن جائے گی، جو قبرستان کے بنانے اور وہاں جانے کے مقاصد کے خلاف ہے، البتہ وقتی طور پر کسی کے لیے کوئی کرسی رکھنا یا کسی درخت کے نیچے بیٹھنے کا بندوبست کرنا درست ہے۔۔(مسائل رفعت قاسمی بحوالہ فتاوی رحمیہ:ج۷، ص۱۷۹)</p><p>۲۔قبرستان میں بلاعذرنمازجنازہ پڑھنا مکروہ ہےاورعذر کی وجہ سےپڑھناجائزہے۔</p><p>(فتاوی محمودیہ:ج۸،ص۷۰۰)</p><p>۳۔قبروں کے ارد گرد پکی اینٹوں کی منڈیر بنانا بغرض حفاظت درست ہے۔</p><p>۴۔ضرورت کے پیش نظر گھاس کو ختم کیا جاسکتا ہے، لیکن بلا ضرورت یہ عمل مکروہ ہے، اس لیے کہ سبزہ کی ذکر اللہ کے باعث تخفیف عذاب بھی منقول ہے۔ویکرہ قطع الحشیش والحطب من المقبرۃ الا اذا کان یابسا کذا فی البحر والشامیۃ</p>",4830,jameya-tur-rasheed,جنازے کےمسائل,مردوں اور قبر کے حالات کا بیان
2021-07-13,https://almuftionline.com/2021/07/13/4827/,ایک مہنگے جانورکی قربانی افضل ہے یا کہ سستے متعدد جانوروں کی؟,<p>حضرت جی!جس طرح ہم دیکھتےہیں کہ مہنگے سےمہنگےخوبصورت جانورمنڈی میں آتےہیں،بہت ہی خوبصورت بھی ہوتےاورپھرچھوٹےمناسب قیمت کےبھی،یعنی ہرطرح کےجانورآتے ہیں تومہنگے خوبصورت جانورخریدنے کی شرعی حیثیت  کیا ہے؟اوریہ کہ کتنا زیادہ مہنگا جانورنہیں لینا چاہیے؟ کیونکہ بعض لوگوں کو یہ کہتے سنا گیا کہ دو چار ہلکے کم خوبصورت جانور لینے چاہیے نہ کہ مہنگے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ریاء ونمود کے بغیرقربانی کا جانور جس قدر عمدہ ،،فربہ اور قیمتی ہو بہتر ہے،ایک چھوٹا جانور( بکرا ،دنبہ) بڑے جانور کے ساتویں حصہ سے بہترہے،بالخصوص جبکہ جانور کی قیمت حصہ کی قیمت سےزیادہ بھی ہواوراگر دونوں کی قیمت برابر ہو تو بھی چھوٹے کا گوشت عمدہ ہونے کی وجہ سے چھوٹا جانور بڑے کے حصہ سے بہتر ہے،البتہ اگر بڑے کا ساتواں حصہ قیمت میں زیادہ ہو تو بڑے کا حصہ افضل ہوگا،اس سے معلوم ہوا کہ افضلیت کا مدار قیمت کے ساتھ ساتھ گوشت کی مقدار اور اس کی عمدگی پربھی ہے، لہذا صرف خوبصورتی کی وجہ سے مہنگا جانور خریدنا جبکہ اس قیمت میں چھوٹے یا سستے جانور زیاہ آسکتے ہوں خلاف افضل ہے۔</p>",4827,jameya-tur-rasheed,قربانی کا بیان,قربانی کے متفرق مسائل
2021-07-13,https://almuftionline.com/2021/07/13/4826/,قول صحابی رضی اللہ عنہ”کیاان احمقوں کی وجہ سے سنت چھوڑ دوں؟”کی تحقیق,"<p>""ان احمقوں کی وجہ سے سنت چھوڑ دوں؟""حضرت حذیفہ بن یمان رضی اﷲ عنہ (فاتح ایران)نے جب ایران میں کسریٰ پر حملہ کیاتو اس نے مذاکرات کیلئے آپ کودربار میں بلایا،آپ وہاں تشریف لے گئے،جب وہاں پہنچے تو تواضع کےطورپر پہلے ان کے سامنے کھانالاکررکھا گیا،چنانچہ آپ نے کھانا شروع کیا،کھانے کےدوران آپ کے ہاتھ سےایک نوالہ نیچےگرگیا،حضورِ اقدسﷺ کی تعلیم یہ ہے کہ اگر نوالہ نیچے گرجائے تو اس کو ضائع نہ کرو،وہ اﷲ کا رزق ہے اور یہ معلوم نہیں کہ اﷲ تعالیٰ نے رزق کے کون سے حصے میں برکت رکھی ہے؟اس لئے اس نوالے کی ناقدری نہ کرو،بلکہ اس کو اُٹھالو،اگر اس کےاوپر مٹی لگ گئی ہےتو اس کو صاف کرلو،اورپھر کھالو،چنانچہ جب نوالہ نیچےگراتو حضرت حذیفہ بن یمان رضی اللہ عنہ کویہ حدیث یادآگئی اورآپ نےاس نوالے کو اُٹھانے کیلئےنیچے ہاتھ بڑھایا،آپ کےبرابرایک صاحب بیٹھےتھے،انہوں نےآپ کو کہنی مار کر اشارہ کیا کہ یہ کیا کررہے ہو،یہ تودنیا کی سپرطاقت کسریٰ کا دربار ہے،اگرتم اس دربار میں زمین پرگراہوانوالہ اُٹھا کرکھاؤگےتوان لوگوں کےذہنوں میں تمہاری وقعت نہیں رہے گی اور یہ سمجھیں گے کہ یہ بڑے ندیدہ قسم کےلوگ ہیں،اس لئےیہ نوالہ اُٹھا کرکھانے کاموقع نہیں،آج اس کو چھوڑدو،جواب میں حضرت حذیفہ بن یمان نے کیا عجیب جملہ ارشادفرمایا:أ أترک سنۃ رسول ﷲ ﷺ لہولاء الحمقی؟کیا میں ان احمقوں کی وجہ سے سرکارِ دوعالمﷺکی سنت چھوڑ دوں؟ چاہے یہ اچھا سمجھیں یا بُرا سمجھیں،عزت کریں یا ذلت کریں،یا مذاق اُڑائیں،لیکن میں سرکارِ دوعالم ﷺ کی سنت نہیں چھوڑسکتا۔اس واقعے کی تحقیق و حوالہ درکار ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شیخ الاسلام حضرت مفتی محمدتقی عثمانی حفظہ اللہ تعالی کی کتاب  اسلام اور ہماری زندگی کے ج۷ ،ص۷۵ پر سؤال میں حضرت حذیفہ بن یمان رضی اللہ عنہ کے حوالے سےذکرکردہ پوری تفصیل مع مذکورہ جملہ مذکور ہے، لیکن کافی جستجو اور تلاش کے باوجود تا حال  اس کاحوالہ کسی جگہ نہیں مل سکا،البتہ ابن ماجہ کی ایک روایت میں معقل بن یسار رضی اللہ کے حوالے سے اس کے قریب الفاظ موجود ہیں، نیز اس قسم کا ایک جملہ حضرت عثمان بن عفان رضی اللہ عنہ سے ازار کو آدھی پنڈلیوں تک رکھنے کے بارےبھی منقول ہے،جب ان سے اس بارے میں پوچھا گیا تو فرمایا کہ یہ میری محبوب صلی اللہ علیہ وسلم کے ازارباندھنے کا طریقہ ہے۔</p>",4826,jameya-tur-rasheed,تاریخ،جہاد  اور مناقب کا بیان,متفرّق مسائل
2021-07-13,https://almuftionline.com/2021/07/13/4825/,طلاق کے بعد ارتداد کی صورت میں تجدید نکاح کا حکم,<p>زیدنےایک شرط پرطلاق معلق کی تھی،پھرجب زیدسےوہی گناہ سرزدہواتوزیدکو ٹینشن شروع ہوگئی کہ میں نےکس طرح کتنی طلاقیں معلق کی تھیں،50% یکبارگی تین اور 50%ایک طلاق کایقین ہے،برائے کرم راہنمائی فرمائیں۔</p><p>دوسرا کچھ دنوں بعداسی ٹینشن کی وجہ سےزیدنےتنگ آکےخودسے کہا کہ بس میں کافرہوں،کچھ ٹائم بعدایمان کی تجدیدکی،بیوی کوبتائےبغیررجوع بھی کیاتھا،لیکن ابھی یہ پتہ نہیں کہ کلمہ کفرسے پہلےرجوع کیاتھایابعد؟5 مہینے ہوچکے ہیں،زیدنے بیوی کو ابھی تک کچھ نہیں بتایا ہے،سوال یہ ہے کہ اگرزیدتجدیدنکاح کرتا ہےتو بیوی یاسسر کو کیابتائے کہ میں کلمہ کفرکےوجہ سےتجدیدچاہتاہوں،یا معلق طلاق کی وجہ سے؟کوئی آسان حل بتائیں۔</p><p>تیسرایہ کہ کیاتجدیدنکاح میں آسانی کیلئےلڑکی کےوالد،بھائی یابہنوئی گواہ بن سکتےہیں؟نوٹ زیدنےمکمل ایمانداری سےمسٔلہ کوجامع تحریرکیااورباہرملک سے کچھ دنوںمیں گھرجانے کاارادہ رکھتاہےتو اسلئے جواب نہایت ضروری ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب طلاق دینا اور اس کے بعد کفر اختیار کرنا یقینی اور رجوع کےکفر سے پہلے اور بعد میں ہونے میں شک ہےتو ایسی صورت میں زید پر تجدید نکاح ضروری ہے۔البتہ تجدید نکاح کے لیے تجدید کا سبب بتانا ضروری نہیں، بلکہ اتنا کہنا کافی ہے کہ علماء نے لکھا ہے کہ ""جہا لت اور بے علمی کی زیادتی اور کثرت کی وجہ سے عوام کو اپنا ایمان وقتا فوقتا اور نکاح ہر ماہ تازہ کرتے رہنا چاہئے ،لہذا میں بھی اپنا نکاح دوبارہ نیا کرنا چاہتا ہوں۔""</p><p>اگرمرد وعورت خود نکاح کر رہے ہوں تو ان میں سے کسی ایک کے حق میں بھی اس کے والد یا بیٹے کی گواہی معتبرنہیں،البتہ ان کے بجائے بھائی،بہنوئی اور ماموں اور چچا گواہ بن سکتے ہیں ،اور اگرنکاح وکیلوں کے ذریعہ  ہورہا ہو تو ان کے والد اور اولاد بھی وکیل بن سکتےہیں،نیز یہ بھی ممکن ہے کہ زید  کسی طرح بیوی سے اپنے ساتھ نکاح کی وکالت حاصل کرلےاور کسی مجلس میں گواہوں کے سامنے ایک متعین مہر کے عوض اپنی بیوی سے اپنے نکاح کو قبول کرلے۔ اس طرح آسانی سے نکاح ہوسکتا ہے۔</p>",4825,jameya-tur-rasheed,طلاق کے احکام,تین طلاق اور اس کے احکام
2021-07-13,https://almuftionline.com/2021/07/13/4818/,بلا فروختگی انتقال ملکیت کے کاغذات بنانےکا حکم,<p>میرے پاس ایک صاحب آئے ان کا زمین کا تنازع تھا کسی کے ساتھ،ان کا دکان کی خرید وفروخت کا معاملہ تھا ان کو آدھا مرلہ انتقال ضرورت تھا جو کہ میرے پاس موجود تھا کالونی بنانے کی وجہ سے اضافی انتقال جو راستوں کی صورت میں ہوتا ہے، انہوں نے مجھ سے کہا کہ اگر آپ ہمیں آدھا مرلہ کا انتقال دے دیں تو ہمارا مسئلہ حل ہو سکتا ہے میں نے اس بناء پرانکار کر دیا کہ میرا دل مطمئن نہیں کہ میرا یہ انتقال کسی غلط مقصد کے لئے استعمال ہو سکتاہے یعنی خدانخواستہ آپ کی دکان کا جو اضافی رقبہ ہے وہ کسی کا ہو اور اگر میں انتقال آپ کودوں بغیر قیمت کے بھی تو شاید یہ کسی کے ساتھ زیادتی ہو۔ اس کے بعد ان صاحب نے میری کالونی میں کسی اور سے ایک عدد پلاٹ خریدا اور اس میں سے آدھا مرلہ انتقال اس دکان والےکو دے دیا اب ان کی دکان کا مسئلہ تو ختم ہو گیا لیکن اب پلاٹ میں سے آدھا مرلہ کا انتقال کم ہو گیا اب وہ صاحب پھر میرے پاس آئے کہ اب تو یہ شبہ بھی ختم ہو گیا کہ آپ کا اضافی آدھا مرلہ کا انتقال کسی غلط مقصد یا کسی غلط جگہ استعمال ہو گا اب ہمیں آدھا مرلہ کا اضافی انتقال دے دیجئے،لیکن میں نے اس دفعہ بھی انکار کر دیا چونکہ وہ صاحب خود عالم ہے اور ایک مدرسہ اور ایک مسجد کا انتظام خود چلاتے ہیں اور وہ کسی سے زکوۃ بھی نہیں لیتے اپنے استطاعت کے مطابق مسجد و مدرسہ کا انتظام چلا رہے ہیں اب وہ یہ کہتے ہیں کہ اگر آپ انتقال نہیں دیں گے تو یہ رقم ہمیں نہیں ملے گی اب اگر آپ ہمیں انتقال دیتے ہیں تو یہ رقم ہم مسجد اور مدرسہ پر لگا لیتے ہیں اور اس کا ثواب آپ کو مل جائے گا چونکہ شرعی اعتبار سے بغیر زمین کےصرف انتقال کی فروخت تو جائز نہیں ہے،اگر میں بغیر کسی رقم کے ان کو مفت میں وہ انتقال دیتا ہوں اور وہ رقم جو ان کو اس انتقال کے بدلے میں ملے اگر وہ رقم مدرسہ کی ضروریات پر لگائی جائے تو اس میں کوئی مضائقہ ہے؟ برائے مہربانی اگر جلدی جواب مل جائے تو بہت شکرگزار ہوں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر اس میں قانونی طور پر کوئی ممانعت نہ ہوتوکسی کےحق کی حفاظت کے لیے شرعا اس طرح کرنے کی گنجائش ہے،البتہ اس کے بے غبارجواز کی یہ صورت ممکن ہے کہ اول آپ  ان سے وعدہ کریں کہ اگر وہ آپ کوآدھا مرلہ زمین ہبہ کردے یا معمولی عوض میں فروخت کردیں تو اس کے بعدحسب وعدہ آپ انہیں اس آدھا مرلہ کو ہبہ یا سابقہ قیمت پر فروخت کر کے اس کا انتقال بھی دے دیں گے تو اس طرح کرنا بھی جائز ہے۔</p>",4818,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-07-13,https://almuftionline.com/2021/07/13/4720/,ٹیلیفون پر نکاح کرنے اورپھر طلاق دینے کاحکم,"<p>کیافرماتے ہیں علماء کرام اس مسئلہ کے بارے میں کہ</p><p>لڑکا اورلڑکی نے چھپ کرواٹسپ ایپ پر وائس کال پر نکاح کیا،لڑکے کی عمر 18سال اورلڑکی کی عمر16سال تھی ،نکاح ایسے ہوا کہ لڑکی نے ایک صفحہ پر لکھا کہ میں ""الف"" ولد ""با"" اپنے نکاح میں زین کو قبول کرتی ہوں ،لڑکا اپنے دد دوست جو اس کے گواہ تھے انہیں لیکرگیا اورلڑکی نے وہ صفحہ گیٹ کے نیچے سے لڑکے کو دیا ،لڑکا انہیں دو گواہوں کو لیکر گھر آیا اوراس صفحہ پر گواہ کے سائن کروائے ، جوگواہ تھے انہوں نے لڑکی کانام پڑھاتھایانہیں، یہ معلوم نہیں، لیکن ابھی میں نے ان سے لڑکی کا نام پوچھا توان کو یاد نہیں تھا،پھر لڑکے نے ان دو گواہوں کو پاس بٹھایا اورلڑکی کو کال کی اوربولاکہ تمہیں نکاح قبول ہے؟ تو لڑکی نے تین بار قبول بولا جو لڑکے کے گواہوں نے بھی سنا ،اس نکاح میں کوئی وکیل نہیں تھا، بس لڑکا اوراس کے گواہ تھے ،لڑکی کی طرف سے کوئی نہیں تھا ،کیا یہ نکاح منعقد ہوا؟ واضح رہے کہ اس نکاح میں حقِ مہر نہیں تھا لڑکے کو کسی نے بولاکہ حقِ مہر کے بغیر نکاح نہیں ہوتا تو وہ یہ سمجھنے لگا کہ واقعةً مہر کے بغیرنکاح نہیں ہوتا ،پھر لڑکا اورلڑکی کی لڑائی ہوئی اورلڑکے نے تین بار طلاق بول دیا ،اب وہ دوبارہ گھروالوں کی رضامندی سے آپس میں نکاح کرناچاہتے ہیں کیا وہ ایسا کرسکتے ہیں؟</p><p>سائل نےفون پر بتایاکہ اس نے طلاق کے الفاظ اس طرح بولے تھے ""میں تمہیں طلاق دیتاہوں""،""میں تمہیں طلاق دیتاہوں""،""میں تمہیں طلاق دیتاہوں""، نیز سائل نے بتایا کہ پہلی طلاق سے پہلے خلوة صحیحہ ہوئی ہے اورجماع نہیں ہوا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نکاح منعقد ہونے کےلیے شرعاً یہ ضروری ہے کہ مجلسِ نکاح میں لڑکا،لڑکی یا ان کے وکیل کاایجاب وقبول کم از کم دومرد گواہوں یا ایک مرد اوردو عورت گواہوں کی موجودگی میں ہو،جو ایجاب وقبول کو سن رہے ہوں ،چونکہ ٹیلی فون پر نکاح کرنے، کرانےوالوں اورگواہوں کی مجلس ایک نہیں ہوتی ہے،اس لیے ایسا نکاح جمہورکے ہاں منعقد نہیں ہوتا،لہذامسئولہ صورت میں نکاح منعقد نہیں ہوا اورجب نکاح منعقد نہیں ہوا تو طلاق بھی نہیں ہوئی اورجب طلاق نہیں ہوئی توان دونوں کانکاح اب ہوسکتاہے،کوئی مانع نہیں ہے۔</p><p>البتہ چونکہ بعض معاصرعلماء کے نزدیک یہ نکاح منعقد ہوگیاہے،بشرطیکہ لڑکی کی آواز کو گواہوں نے پہچان لیاہوتوجب ان کے قول کے مطابق نکاح منعقد ہوگیا ہے تو طلاق بھی واقع ہوسکتی ہے۔لہذا مسئولہ صورت میں ان کےمطابق طلاق بھی ہوگئی ہےاوروہ بھی تین طلاقیں،جس کی وجہ آگے آرہی ہے،اورتین طلاقیں واقع ہوگئیں ہیں تو اب نیانکاح بغیرحلالہ کے نہیں ہوسکتا،تین طلاقیں اس لیے ہوئی ہیں کہ بقول سائل اس کےاورمذکورہ عورت کےدرمیان خلوةِ صحیحہ ہوئی ہے اورجس عورت کے ساتھ خلوت صحیحہ ہوجاتی ہے اس پرشرعاً عدت واجب ہوتی ہےاورجب عدت واجب ہوئی تو دوسری اورتیسری طلاق عدت میں ہوئیں اورجب عدت میں ہوئیں تو واقع ہوگئیں،اس لیے کہ راجح قول کے مطابق خلوةِ صحیحہ کی عدت میں دی جانےوالی دوسری اورتیسری طلاق واقع ہوجاتی ہے۔لہذا پہلی طلاق گوغیرمدخول بھا ہونے کی وجہ سےبائن تھی،لیکن اس کےبعددی جانےوالی دومزیدطلاقیں چونکہ صریح ہیں اورعدت میں ہیں،لہذا وہ بھی واقع ہوگئیں،اورپہلی کے ساتھ ملکرکل تین ہوگئیں اورجب تین ہوگئیں توحرمت مغلظہ ثابت ہوگئی،لہذا اب حلالہ کے بغیر نہ نکاح ہوسکتاہے اورنہ رجوع۔</p><p>حاصل یہ ہواکہ بعض علماء کے قول کے مطابق اس عورت کوتین طلاقیں ہوچکی ہیں اورحرمت مغلظہ بھی ثابت ہوچکی ہے،فی الحال دونوں کےلیےدوبارہ آپس میں نکاح کرناجائزنہیں ۔ اگریہ دونوں آپس میں صرف نکاح کرکے ایک ساتھ رہتے ہیں تو یہ نکاح ناجائز اورایساکرناگناہ کبیرہ ہوگااور اگر اسی نکاح کےساتھ شوہراور بیوی والا تعلق قائم کرتے ہیں تو یہ ان علماء کے قول کے مطابق خالص زنا ہوگا۔</p><p>چونکہ مسئلہ عورت کے شرمگاہ کے حلال اورحرام ہونے کا ہے جس میں شرعاً سخت احتیاط کی جاتی ہے،اس لیےبہتر یہ ہے کہ مذکورہ طلاقیں واقع سمجھی جائیں اورحلالہ کے بغیرنکاح نہ کیا جائے ۔</p>",4720,jameya-tur-rasheed,نکاح کا بیان,نکاح کے منعقد ہونے اور نہ ہونے کی صورتیں
2021-07-12,https://almuftionline.com/2021/07/12/12978/,بہنوں کامیراث چھوڑنایامعاف کرنا,<p>کیافرماتے ہیں علماء کرام اس مسئلہ کے بارے میں کہ</p><p>1997میں جب میرے دادا  ابو فوت ہوئے تو ان کی وراثت 60ایکڑزمین تھی ،اس وقت ان کے چار بیٹے اورچاربیٹیاں زندہ تھیں اورسب کے سب عاقل بالغ اورشادی شدہ تھے ،دادا کی وفات کے بعد میرے والد صاحب اورمیرے بڑے چچااپنی تمام بہنوں کے پاس  گئےاوران سے کہا کہ آپ اگر جائیدادمیں سے حصہ لینا چاہیں توہ لے لیں یاا تنی رقم لے لیں یا معاف کرناچاہیں تو معاف کردیں ،ایک بہن نے رقم لے لی اورتین نے حصہ معاف کردیا  توپھر وہ 60ایکڑ 4بیٹوں اورپانچویں بیٹے جو دادا سے پہلے فوت ہوچکے تھے ان کی اولاد میں تقسیم کردی گئی ،اس طرح میرےوالد صاحب کے حصے مین 12ایکڑزمین آگئی ،ساڑھے تین ایکڑوالد صاحب نے اپنی زندگی میں فروخت کردی تھی اوربقیہ ساڑھے آٹھ ایکڑزمین اب والد صاحب کی وفات کے بعد ہم تین بھائیوں اوردو بہنوں اوروالد ہ میں شرعی طریقے  سے تقسیم کردی گئی ہے ۔</p><p>اب سوال یہ ہے کہ میرے حصے میں جوتقریباً دو ایکڑزمین آئی ہے کیا وہ ٹھیک ہے یا کچھ میرے ذمہ  اب بھی باقی ہے ،دادا ابو کی بیٹیوں کو حصہ نہ دینے کی وجہ سے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جواب سے پہلے بطور تمہید چند باتوں کا جاننا ضروری ہے۔</p><p>١۔ شریعت مطہرہ نے جس طرح اصل ترکہ میں مذکر ورثاء (لڑکوں) کے حصص مقرر کیے ہیں ، اسی طرح مؤنث ورثاء (لڑکیوں) کے بھی حصے بیان کیے ہیں۔</p><p>۲۔پھر میراث کی تقسیم میں لوگوں کی لغزشوں اورکوتاہیوں کی وجہ سے رب ذوالجلال نے اپنے پاک کلام میں میراث کے اصول بیان کرنے پر اکتفا نہیں کیا ، بلکہ جزئیات تک بیان فرما دیں اور اس کے لیے ایک قانون اور ضابطہ مقرر کیا۔</p><p>۳۔میراث کو شرعی اصول وضوابط کے مطابق تقسیم نہ کرنے والے کے متعلق قرآن وحدیث میں سخت سے سخت وعیدیں وارد ہوئی ہیں اور ان حدود پر گامزن نہ رہنے والوں کو جہنم کے دائمی عذاب سے متنبہ کیا ہے۔</p><p>حضور صلی الله علیہ وسلم نے ایسے شخص کے متعلق بیان فرمایا ”جس نے اپنے وارث کا حق مارا، قیامت کے روز الله تعالیٰ اس کو اس کے جنت کےحصہ سے محروم کر دیں گے “ اور آپ صلی اللہ علیہ وسلم نے فرمایا کہ ” جس شخص نے کسی کی زمین سے ظلماً ایک بالشت جگہ لی تو اس کو قیامت کے روز سات زمینوں کا طوق پہنا یا جائے گا۔“</p><p>۴۔وراثت میں سے اپنی بہنوں کو محروم کرنا زمانہ جاہلیت کی بُری رسم ہے ، جوکہ شریعت سے متصادم ہے، اس کا ترک ہمارے ذمہ فرض اور ضروری ہے ۔</p><p>اس تمہید کے بعد آپ کےسوال کا جواب یہ ہے کہ کسی وارث کا ترکہ میں سے کچھ لئے بغیر زبانی طور پراپنا حصہ بخش دینا درست نہیں، اس سے اس کا ترکہ میں حق ختم نہیں ہوتا، بلکہ بدستور باقی رہتاہے،لہذا مسؤلہ صورت میں آپ کے دادا ابو کے تین بیٹیوں نے ان کی وفات کے بعدآپ کے والداور چچا کے سامنے جو زبانی طور پر اپنا حصہ معاف کیا ہے وہ معاف نہیں ہوا ،اب بھی وہ اپنا حق مانگ سکتی ہیں اوردیگرورثہ  پر  لازم ہے کہ ان کاحق پورا پورا اداکرے اگر کسی زمین یا جائیداد کے عوض اس کی قیمت دینا چاہیں تو موجودہ قیمت دینا لازم ہوگی۔</p><p>آپ کے دادا ابو کےجس بیٹی نےکچھ نقد رقم لیکر اپنا حق معاف کیاہے وہ معاف ہوگیاہے،بشرطیکہ آپ کے دادابو کے ترکہ میں کسی پر قرض نہ ہواور جتنی نقدرقم مذکورہ بیٹی نےلی ہے،باقی ترکہ میں یا تو نقد رقم بالکل نہ ہویا ہومگر اس میں  متعلقہ بیٹی کا باقی ماندہ حصہ لی جانے والی رقم سےزائد ہو،کم یا برابرنہ ہو۔</p><p>جن تین بہنوں کا حق معاف نہیں ہوا وہ اب چونکہ بھائیوں اورپھر ان کی اولاد کی طرف منتقل ہوچکا ہے،لہذا ان سب پرلازم ہے کہ داداکی مذکورہ بیٹیوں کوان کے شرعی حصے لوٹادیں،اگروہ نہ رہے ہوں تو ان کی اولاد کو لوٹادیں یا باہمی رضامندی سےکوئی چیز دیکر ان سے صلح کرلیں،اورآخرت کی مواخذہ سےاپنے آپ کو بچائیں۔</p><p>واضح رہے کہ وراثت کا حقدار بننے کیلئے مورِث کے انتقال کے وقت وارث کا زندہ ہونا شرعاً ضروری ہےلہذامسئولہ صورت میں دادا کی زندگی میں جو بیٹا فوت ہواہے، دادا کی میراث میں اس کی اولاد شرعاً وارث اور حقدار نہیں ہیں،تاہم اگرسب ورثہ عاقل، بالغ تھے اورانہوں نے اپنی رضامندی سے مذکورہ بھائی کے بچوں کو ترکہ میں سے کچھ دیا ہےتویہ اچھی بات ہےاور باعثِ اجروثواب ہے،تاہم چونکہ اس میں بھی دادا کی مذکورہ بیٹیوں کاحصہ آگیاہے، لہذا وہ بھی دادا کی بیٹیوں کا حصہ واپس کریں گے،یا ان کو کچھ دیکر صلح کریں گے ۔</p><p>باقی ہر وارث کو کتناحصہ ملے گا،اس کےلئے ترتیب سے ہر فوت ہونےوالے کا نام اوراس کی موت کے وقت موجود ورثة اوران کے نام لکھ کر دوبارہ پوچھنا ہوگا۔</p>",12978,jameya-tur-rasheed,میراث کے مسائل,میراث کے متفرق مسائل
