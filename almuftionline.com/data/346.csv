issued_at,link,title,question,answer,fatwa_number,dar_ul_ifta,category_lvl_1,category_lvl_2
2023-02-13,https://almuftionline.com/2023/02/13/10720/,تین مرتبہ طلاق دینے کا حکم,"<p>میرے شوہر نے مجھے دس سال پہلے ایک طلاق دی تھی اور ان الفاظ میں کہا تھا کہ ""میں نے طلاق دی تجھے"" اور پھر دو سے تین دن بعد بہت معافیاں مانگی اور پھر اپنی مری ہوئی اماں کی قسم کھائی کے دوبارہ ایسا نہیں ہوگا۔ میں نے معاف کر دیا کہ ہو سکتا ہے کہ غصہ میں غلطی ہوگئی۔ اس کے بعد میں نے یہ بات منہ سے غصہ میں بھی نہیں نکالی اور نہ کبھی طعنہ دیا۔ لیکن یہ کئی دفعہ دھمکی دے چکے کہ میں سالی مجھے طلاق دے دوں گا،میں خاموش رہی۔</p><p>مئی 2022 میں بچوں کے جھگڑے پر انہوں نے بچوں کے سامنے مجھے پھر کہا ""میں نے تجھے طلاق دی""۔ پھر دس بارہ دن بعد معافیاں شروع ""اب ایسا نہیں ہو گا، ایک موقع دے دو""۔ پھر اس پر میں نے کہا کہ آپ کیا چاہتے ہیں؟ دو دفعہ طلاق دے چکے ہیں۔ تو وہ اس پر انکار کرنے لگے کہ میں نے پہلے کب دی؟۔</p><p>اب 24 جنوری 2023ء کو پھر طلاق دی۔ پہلے کہا ""میں تمھیں تیسری طلاق بھی دیتا ہوں ، طلاق۔ پھر ایک سیکنڈ بعد کہا طلاق۔ طلاق۔ طلاق۔ یہ بلکل غصہ کی حالت میں نہیں تھے۔ جب ان ہو نے 3 دفعہ دے دی تو میں نے سب کو بتا دیا۔ اب  سب کے سامنے قرآن اٹھانے کو تیار ہیں کہ میں نے پہلی والی نہیں دی تھی۔</p><p>دوسری اور تیسری طلاق سے مکر نہیں سکتے، کیونکہ وہ بچوں کے سامنے دی۔ میں اللہ کو حاضر و ناظر جان کر کہتی ہوں کہ انہوں نے طلاق دی تھی۔ اب اس طرح طلاق دے چکے ہیں۔ ہماری شادی کو 24 سال سے زیادہ ہوگئے اور تین بچے ہیں ۔ میری فیملی پاکستان میں فقہ حنفی کو<span dir=""LTR""> Follow </span>کرتے ہیں فاتحہ خوانی بھی لیکن جب سے پاکستان سے گئی میں اپنی نماز، روزہ اور حجاب کرتی ہوں لیکن فاتحہ خوانی نہیں۔ الحمد للہ بچے نماز ، روزہ اور دینی اخلاقیات کے پابند ہیں۔ براہ مہربانی اس میں راہنمائی فرما دیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسؤلہ میں دوسری اور تیسری طلاق  تو یقینی واقع ہیں البتہ پہلی طلاق میں میاں اور بیوی کا اختلاف ہے۔بیوی پہلی طلاق کا دعوی کر رہی ہے جبکہ شوہر منکِر ہے۔ اگر بیوی اپنے دعوی پر گواہ پیش کردے یا شوہر اقرار کر دے تو پہلی طلاق واقع ہوجائے گی اور اس طرح تین طلاقوں سے بیوی شوہر پر حرام ہوجائے گےاور بقیہ الفاظِ طلاق لغو ہوجائین گے۔اور اگر بیوی گواہ پیش نہ کر سکے اور شوہر بھی اقرار نہ کرے تو چونکہ شوہر نے مزید تین الفاظِ طلاق استعمال کیے ہیں، لہٰذا اُن الفاظ میں سے پہلے لفظ ہی سے تیسری طلاق واقع ہوچکی ہے جس کی وجہ سے نکاح ختم ہوچکا ہے۔</p><p>الغرض پہلی طلاق (جس میں اختلاف ہے) ثابت ہوجائے یا وہ تو ثابت نہ ہو لیکن بقیہ الفاظِ طلاق جو شوہر نے بولے ہیں، دونوں صورتوں میں تین طلاقیں واقع ہوچکی ہیں۔اب اس کی زوجہ اس پر حرمتِ مغلظہ کے ساتھ حرام ہوچکی ہے، نکاح ختم ہوچکا ہے، اب بیوی سے عدت کے دوران   رجوع کرنا یا عدت کے بعد دوبارہ  نکاح کرنا جائز نہیں ہے،نیزعورت  طلاق کے بعد سے  اپنی عدت(پوری تین ماہواریاں اگر حاملہ نہ ہو،اگر حاملہ ہو تو وضع حمل تک)گزار کر دوسری جگہ نکاح کرنے میں آزاد ہوگی۔</p><h6 class=""has-text-align-right"">حوالہ جات</h6><h5><h5>""فَإِن طَلَّقَهَا فَلَا تَحِلُّ لَهُۥ مِنۢ بَعدُ حَتَّىٰ تَنكِحَ زَوجًا غَيرَهُ"" البقرۃ (آیۃ: 230)</h5>
<h5>بدائع الصنائع في ترتيب الشرائع (3/ 187):</h5>
<h5>""وأما الطلقات الثلاث فحكمها الأصلي هو زوال الملك، وزوال حل المحلية أيضا حتى لا يجوز له نكاحها قبل التزوج بزوج آخر؛ لقوله - عز وجل - {فإن طلقها فلا تحل له من بعد حتى تنكح زوجا غيره} [البقرة: 230] ، وسواء طلقها ثلاثا متفرقا أو جملة واحدة""</h5>
<h5>الفتاوى الهندية (10/ 196):</h5>
<h5><span dir=""RTL"">""وإن كان الطلاق ثلاثا في الحرة وثنتين في الأمة لم تحل له حتى تنكح زوجا غيره نكاحا صحيحا ويدخل بها ثم يطلقها أو يموت عنها كذا في الهداية""</span></h5>
</h5><p>احمد الر حمٰن</p><p>دار الافتاء، جامعۃ الرشید کراچی</p><p><span dir=""RTL"">22/رجب/1444ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>احمد الرحمن بن محمد مستمر خان</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",10720,jameya-tur-rasheed,طلاق کے احکام,تین طلاق اور اس کے احکام
2023-02-13,https://almuftionline.com/2023/02/13/10242/,فارغ کےلفظ  کےساتھ تعلیق کی گئی توکیاحکم ہے؟(فارغ کے لفظ سے طلاق معلق کی گئی توکیاحکم ہے),"<p>سوال:السلام علیکم ورحمۃ اللہ وبرکاتہ سوال یہ ہےکہ ایک شخص نے اپنی بیوی کو کہا""خواجہ شکیل کے گھر ویسوں یا ان کےمتھے لگ سوں تو فارغ تھین سو"" تواس کا کیاحکم ہے؟</p><p>تنقیح: فارغ کالفظ طلاق بھی شمار ہوتاہے اور بلا واسطہ ایک قسم کی دھمکی بھی شمار ہوتی ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>چونکہ فارغ کالفظ  مذکورہ شخص کےعلاقےاورعرف میں طلاق اور اس کےعلاوہ دیگرمعانی (مثلا دھمکی دینے)کےلیےبھی استعمال ہوتاہے،اس لیےموجودہ صورت میں ""فارغ""کےلفظ سےطلاق اس وقت واقع ہوگی جب طلاق دینے کی نیت ہو یا پھر (لڑائی کاموقع،یاطلاق کامطالبہ)ہو،صورت مسئولہ میں بظاہرلڑائی کاموقع تھا،اس  لیےاگرشرط پائی جائےگی تو اس لفظ سےایک طلاق بائن واقع ہوجائےگی ،اس کےبعدرجوع نہیں ہوسکےگا، دوبارہ نکاح ہوسکےگا،ایک دفعہ شرط پائےجانےسےطلاق واقع ہونےکےبعددوبارہ شرط پائی جائےتو مزیدکوئی طلاق واقع نہ ہوگی،کیونکہ  معلق کام ایک دفعہ کرنےسےتعلیق مکمل ہوجاتی ہے، دوبارہ تعلیق کاحکم لاگونہیں ہوتا۔</p><h6 class=""has-text-align-right"">حوالہ جات</h6><h5><h5><strong>""الفتاوى الهندية"" 9 / 213:</strong></h5>
<h5>إذا أضافه إلى الشرط وقع عقيب الشرط اتفاقا مثل أن يقول لامرأته : إن دخلت الدار فأنت طالق۔</h5>
<h5><strong>""</strong><strong>بدائع الصنائع في ترتيب الشرائع"" 7 / 315:</strong></h5>
<h5>ولا خلاف أنه لا يقع الطلاق بشيء من ألفاظ الكناية إلا بالنية فإن كان قد نوى الطلاق يقع فيما بينه وبين الله تعالى, وإن كان لم ينو لا يقع فيما بينه وبين الله تعالى۔</h5>
<h5><strong>""حاشية رد المحتار"" 3 / 328:</strong></h5>
<h5>قوله: (خلية) بفتح الخاء المعجمة فعيلة بمعنى فاعلة: أي خالية إما عن النكاح أو عن الخير ح: أي فهو على الاول جواب، وعلى الثاني سب وشتم، ومثله ما يأتي۔</h5>
<h5><strong>""حاشية رد المحتار 3 / 331:</strong></h5>
<h5>قوله: (توقف الاولان) أي ما يصلح ردا وجوابا، وما يصلح سبا وجوابا ولا يتوقف ما يتعين للجواب۔</h5>
<h5>بيان ذلك أن حالة الغضب تصلح للرد والتبعيد وللسب والشتم كما تصلح للطلاق، وألفاظ الاولين يحتملان ذلك أيضا، فصار الحال في نفسه محتملا للطلاق وغيره، فإذا عنى به غيره فقد نوى ما يحتمله كلامه ولا يكذبه الظاهر فيصدق في القضاء۔</h5>
<h5><strong>"" رد المحتار ""3 / 331:</strong>""والحاصل أن الاول يتوقف على النية في حالة الرضا والغضب والمذاكرة۔والثاني في حالة الرضا والغضب فقط، ويقع في حالة المذاكرة بلا نية، والثالث يتوقف عليها في حالة الرضا فقط، ويقع في حالة الغضب والمذاكرة بلا نية""</h5>
</h5><p>محمدبن عبدالرحیم</p><p>دارالافتاءجامعۃ الرشیدکراچی</p><p>22<span dir=""LTR"">/</span>رجب     1444ھج</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",10242,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2023-02-13,https://almuftionline.com/2023/02/13/10371/,شوہر کا بیوی کو گاڑی چلانے کی اجازت نہ دینے کا حکم,<p>میرے شوہر محض بلا وجہ مجھے گاڑی چلانے کی اجازت نہیں دے رہے،میں مکمل پردے کےساتھ باہر نکلتی ہوں،بلا ضرورت آ وارہ گردی،مارکیٹوں میں فضول گھومتی پھرتی بھی نہیں ہوں،والدین کا گھر دور ہے ،ایک طرف  کے کرائے میں  800 سے 1000 کا خرچ ہے،15 دن میں ہفتہ اور اتوار کے لیے  جاتی ہوں،روز کا جانا بھی نہیں ہے، صرف وہاں جانےکے لیے اجازت چاہیے،یا بیٹے کو مدرسے سے لانا اورلےجانا کرتی ہوں،پیدل 4 چکرہو جاتے ہیں، براہ مہربانی رہنمائی فرمائیں کہ شوہر کا مجھے اس طرح روکنا جائزہے؟ جبکہ جاتے آتے پبلک ٹرانسپورٹ کا کرایہ دینے  میں بھی مجھے پریشانی ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>عورت پر شوہر کی اطاعت کرنا ان امور میں لازم ہے جو گھریلو اور رشتہ اِزدواج  سے متعلق ہوں اور ان امور میں شوہر بیوی پر پابندی بھی لگا سکتا ہے، البتہ اگر عورت کسی ضروری  کام سےپردےکے ساتھ باہر نکلناچاہےتو شوہر کو اجازت دیدینی چاہیے۔</p><p>لہٰذا صورتِ مسئولہ میں بیوی پر لازم ہےکہ اس معاملےمیں  شوہر کی اطاعت کرے۔ اگر اس صورت میں اضافی اخراجات آیئں تو اس کی ذمہ داری شوہر پرہے،بیوی پر نہیں،اسی طرح بچوں کو لانے،لے جانے کا ذمہ دار بھی شوہرہے،یہ کام وہ خود کرےیا کسی سےکروائےیا پھر بیوی کو اجازت دے۔اگر اجازت نہیں دیتاتو بلاوجہ شوہر کے حکم کی خلاف ورزی جائز نہیں۔</p><h6 class=""has-text-align-right"">حوالہ جات</h6><h5><h5>فتح القدير للكمال ابن الهمام (3/ 437)</h5>
<h5>وله أن يمنعها من أكل ما يتأذى من رائحته، ومن الغزل، وعلى هذا له أن يمنعها من التزين بما يتأذى بريحه كأن يتأذى برائحة الحناء المخضر ونحوه، وله ضربها بترك الزينة إذا كان يريدها وترك الإجابة وهي طاهرة والصلاة وشروطهاويضربها على الخروج من منزله بلا إذن إلا إن احتاجت إلى الاستفتاء في حادثة ولم يرض الزوج أن يستفتي.</h5>
<h5>البحر الرائق شرح كنز الدقائق ومنحة الخالق وتكملة الطوري (3/ 237)</h5>
<h5>وفي البزازية من الحظر، والإباحة وحق الزوج على الزوجة أن تطيعه في كل مباح يأمرها به اهـ.</h5>
<h5>الفتاوى الهندية (1/ 341)</h5>
<h5>وله أن يمنعها من أكل ما يتأذى من رائحته ومن الغزل وعلى هذا له أن يمنعها من التزيين بما يتأذى بريحه كأن يتأذى برائحة الحناء الأخضر ونحوه وله ضربها بترك الزينة إذا كان يريدها وترك الإجابة وهي طاهرة والصلاة وشروطها كذا في فتح القدير.</h5>
</h5><p>عدنان اختر</p><p>دارالافتاءجامعۃ الرشیدکراچی</p><p>۲۱؍رجب ؍۱۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عدنان اختر بن محمد پرویز اختر</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",10371,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-02-13,https://almuftionline.com/2023/02/13/10373/,لیڈی ڈاکٹر کامرد کا علاج کرنے کا حکم,"<p>I am a lady dentist, financially sound, just doing a clinic for skill development, I don't need to do a job to earn. Is it allowed for me to perform surgery and other treatment on male patients too? Does Islam allow this? Not a single hospital in Karachi entertains me because of purdah, they compel to do treatment of males too. Please let me know what are the rulings of Islam on this and what about treating a male in a dental?</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>لیڈی ڈاکٹر کےلیے بلاضرورت مردوں کا علاج کرنا جائز نہیں،البتہ بوقتِ ضرورت کر سکتی ہے۔</p><p> اگر معاشی حالات اتنے مستحکم ہیں کہ  ذاتی کلینک کھولاجا سکتا  ہے تواس صورت میں صرف خواتین کا علاج کیاجائے،اور اگر یہ ممکن نہ ہو(ذاتی کلینک کھولنا) تو حتی الامکان کوشش  کریں کہ صرف خواتین کا علاج ہو،اوراگراس دوران  مردوں کے علاج کی نوبت  آئے  تومجبوری کی حالت میں باپردہ ہوکر علاج کرنے کی گنجائش ہے، اس عذر کی وجہ سے ڈاکٹری کے پیشے کو نہ چھوڑیں تاکہ باپردہ خواتین کو علاج کے سلسلے میں  نامحرم مرد ڈاکٹروں کے پاس جانا ناپڑے۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (6/ 371)</h5>
<h5>(قوله وكذا تنظر المرأة إلخ) وفي كتاب الخنثى من الأصل أن نظر المرأة من الرجل الأجنبي بمنزلة نظر الرجل إلى محارمه، لأن النظر إلى خلاف الجنس أغلظ.</h5>
<h5>الجوهرة النيرة على مختصر القدوري (2/ 284)</h5>
<h5>قوله (ويجوز للطبيب أن ينظر إلى موضع المرض منها) أما إذا كان المرض في سائر بدنها غير الفرج فإنه يجوز له النظر إليه عند الدواء؛ لأنه موضع ضرورة وإن كان في موضع الفرج فينبغي أن يعلم امرأة تداويها فإن لم توجد امرأة تداويها وخافوا عليها أن تهلك أو يصبيها بلاء أو وجع لا يحتمل ستروا منها كل شيء إلا الموضع الذي فيه العلة ثم يداويها الرجل ويغض بصره ما استطاع إلا من موضع الجرح وكذلك نظر القابلة والختان على هذا.</h5>
<h5> الجوهرة النيرة على مختصر القدوري (2/ 284)</h5>
<h5>وله (ويجوز للمرأة أن تنظر من الرجل إلى ما يجوز أن ينظر الرجل إليه من الرجل إذا أمنت الشهوة) وذكر في الأصل أن نظر المرأة إلى الرجل الأجنبي بمنزلة نظر الرجل إلى محارمه لأن النظر إلى خلاف الجنس أغلظ.</h5>
</h5><p>    عدنان اختر</p><p>دارالافتاءجامعۃ الرشیدکراچی</p><p>۱۹؍رجب ؍۱۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عدنان اختر بن محمد پرویز اختر</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10373,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-02-13,https://almuftionline.com/2023/02/13/10378/,ایک سے زائد مرتبہ نمازِجنازہ پڑھنے کا حکم(نماز جنازہ کاتکرار),<p> کیا فرماتے ہیں علمائے کرام درج ذیل مسئلہ کے بارے میں:</p><p>ايک صاحب کا انتقال كراچی میں ہوا، ان کے اولياء میں والد اور بھائی زنده تھے ۔ بھائی کراچی میں تھے، والد صاحب گاؤں میں، چناچہ بھائیوں نے کراچی میں نماز جنازه ادا کرلی، جس کا والد صاحب کو علم نہ تھا، نہ ہی والد صاحب سے اجازت لی گئی۔تدفین گاؤں میں ہونی تھی، مرحوم کے والد صاحب کی موجودگی میں  گاؤں میں دوبارہ نماز جنازہ پڑھی گئی۔ ایسی صورت میں دوباره اپنے بیٹے کا جنازه پڑھنے کا شرعی حکم کیا ہے؟ جبکہ اولياء میں سے مرحوم کے بھائی کراچی میں والد کی اجازت کے بغیر نماز جنازه ادا کرچکے تھے۔</p><p>کیا اس مسئلہ میں والد کے  ولی اقرب ہونے کی وجہ سے انہیں دوبارہ پڑھنے کا اختیار ہوگا؟ جبکہ کراچی تک پہنچنا ان کے لیے ممکن بھی تھا، اگر اطلاع ہوتی، ساتھ یہ بات بھی قابل غور ہے کہ تدفین گاؤں میں ہی ہونی تھی۔ فقہاء کی عبارا ت میں  جزئیہ نظر سے نہیں گزرا جہاں  ایسی صورت میں نماز جنازہ دوبارہ پڑھنے کی اجازت ہو، بلکہ ابعد کے پڑھ لینے سے اقرب غائب کا حق بھی ساقط ہو جاتا ہے، لیکن یہ بات بھی پیشِ نظر ہے کہ  صورت مسئولہ میں ابعد کےلیے سفر اختیار کر کے کراچی تک حضور ممکن تھا۔ایسے مسائل میں شرعی حکم کی طرف مفصلاً رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>ولی کو نمازِ  جنازہ کے اعادہ کا حق صرف اس وقت حاصل ہوتا ہے  جب اس کی اجازت کے بغیر نماز جنازہ ادا کردی گئی ہو ، اور اس کے برابر درجے کا کوئی ولی یا اس سے زیادہ قریب ولی نمازِ جنازہ نہ پڑھ چکا ہو۔</p><p>صورتِ مسئولہ میں والد نے نہ تو اجازت دی ہے اور نہ  ہی خود شریک ہوے،لہٰذا والد کا دوبارہ نمازِ جنازہ پڑھنا جائز ہے،اس لیے کہ والد حقِ ولایت  میں دیگر تمام اولیاء سے  مقدم ہے،البتہ اس صورت میں  جولوگ پہلے نمازجنازہ پڑھ چکے ہوں ان کے  لیے ولی کے ساتھ دوبارہ پڑھناجائزنہیں ہوتا۔</p><h6 class=""has-text-align-right"">حوالہ جات</h6><h5><h5>الدر المختار للحصفكي (2/ 241)</h5>
<h5>(فإن صلى غيره) أي الولي (ممن ليس له حق التقدم) على الولي (ولم يتابعه) الولي (أعاد الولي) ولو على قبره إن شاء لاجل حقه لا لاسقاط الفرض   ، ولذا قلنا: ليس لمن صلى عليهاأن يعيد مع الولي لان تكرارها غير مشروع (وإلا) أي وإن صلى من له حق التقدم كقاض أو نائبه أو إمام الحي أو من ليس له حق التقدم وتابعه الولي (لا) يعيد لانهم أولى بالصلاة منه.(وإن صلى هو) أي الولي (بحق) بأن لم يحضر من يقدم عليه (لا يصلي غيره بعده) وإنحضر من له التقدم لكونها بحق.</h5>
<h5>عمدة الرعاية بتحشية شرح الوقاية-لإمام محمد عبد الحي اللكنوي (3/ 101)</h5>
<h5>قوله: والأحق؛ يعني أن الأحق بالإمامة في صلاة الجنازة السلطان إن حضر؛ لأنه قائم مقام النبي - صلى الله عليه وسلم -، والنبي أولى بالمؤمنين من أنفسهم بنص القرآن، فإن لم يحضر فالقاضي؛ لأنه صاحب ولاية عامة، فإن لم يحضر فإمام المحلة في الصلوات الخمس، وتقديمه على الولي مندوب بشرط أن يكون أفضل من الولي، وإلا فالأولى هو الولي، وأما تقديم الولاة فواجب. كذا في ((المجتبى)) وغيره. قوله: ثم الولي؛ أي ولي الميت وقريبه على ترتيب العصبات، فيقدم الأقرب على الأبعد، ولا ولاية لامرأة أو صبي أو معتوه ونحوه ذلك، <strong>والأب يقدم على الابن؛ لكونه أسن على الأصح. كذا في ((البحر)).قوله: بإذنه؛ أي إذا أذن الولي لغيره بالصلاة يؤم ذلك المأذون له؛ لأن الحق للولي فله إسقاط.</strong></h5>
<h5>شرح الوقاية لعلي الحنفي (2/ 44)</h5>
<h5>(فإن صلى غيرهم) أي غير هؤلاء الذين ذكروا من السلطان، والقاضي، وإمام الحي، والولي (يعيد الولي إن شاء) لأن الولاية في الحقيقة له. وإذا كان للولي أن يعيد إذا صلى غيرهم، كان لمن يتقدم على الولي أن يعيد أيضا. وهذا إذا لم يرض به، فلو تابعه وصلى معه فلا يعيد. وفي «القنية»: ليس لمن صلى عليها أن يصلي مع الولي مرة أخرى.</h5>
</h5><p>      عدنان اختر</p><p>دارالافتاءجامعۃ الرشیدکراچی</p><p>۲۱؍رجب ؍۱۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عدنان اختر بن محمد پرویز اختر</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10378,jameya-tur-rasheed,جنازے کےمسائل,جنازے کے متفرق مسائل
2023-02-13,https://almuftionline.com/2023/02/13/9119/,ایمازون لائبیلیٹی  انشورنس کا حکم  (Amazone),"<p>ایمازون جو کہ ایک آنلائن سامان بیچنے والی کمپنی ہے۔جس میں کوئی بھی شخص ایک آن لائن سیلر اکاؤنٹ بنا کر اپنےسامان کو بیچ سکتا ہے۔اس کمپنی نے اب ایک پالیسی لاگو کی ہے۔جس کا نام ایمازون لائبیلیٹی  انشورنس ہے۔اس انشورنس کے تحت جو جو کوئی کسٹمر بھی ایمازون کے اس سیلر سےجو بھی سامان خریدتا ہےاور اس سامان سےاس کسٹمر کے جسم کو یااس کے گھر کو کوئی بھئی نقصان پہنچتا ہےاور کسٹمر اس کی کمپلین کرتا ہے،تو اس صورت میں جو بھی رقم ادا کرنی ہوگی وہ سیلر کے بجائے کمپنی والے ادا کریں گے۔یہ انشورنس ہمیں کسی دوسری کمپنی سے کروانی پڑتی ہےیا ایمازون نے جس کمپنی کے ساتھ پارٹنرشپ کی ہے اس کے ساتھ بھی کرسکتے ہیں۔جس کا سالانہ خرچ 500 سے ہزار ڈالر تک کا ہے۔یہ انشورنس ہر اس سیلر کو کروانا ضروری ہےجو مہینے میں دس ہزار ڈالر سے زیادہ کا سیل کرتا ہے۔ایمازون نے اس انشورنس کو لازمی قرار دی ہے۔</p><p><span dir=""RTL"">کیا ہم اس ویب سائٹ میں سیل کرسکتے ہیں یا نہیں؟اگر نہیں تو کیا کوئی حلال طریقہ ہے؟کیا ہم ایسا کرسکتے ہیں کہ ہم ایمازون میں سیلر اکاؤنٹ بنائے، انشورنس بھی کروادیں اورسیل کریں۔پھر خدانہ خواستہ  اگر کبھی کوئی نقصان ہوتا ہے اور کمپنی اس نقصان کی رقم ادا  کرتی ہےاور یہ رقم اس رقم سے زیادہ ہو جو ہم نے اس انشورنس کمپنی کو دی ہے،تو ہم اپنی طرف سے اس زائد رقم کو صدقہ کردیں؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>انشورنس کمپنی سے کسی بھی  طرح کی پالیسی لینا سود،غرر(دھوکہ) اور قمار( جوّا)پرمشتمل ہونے کی وجہ سے   ناجائز اور حرام ہے،اسی طرح انشورنس پالیسی لینے پر اصل رقم سے جو زائد رقم ملتی ہے اس کا وصول کرنا بھی ناجائز ہے۔</p><p>لہٰذا مذکورہ صورت میں ایمازو ن پر اس انشورنس کا اگر کوئی اسلامی متبادل موجود ہو تو اس کے متعلق پوچھ کر اس پر عمل کیا جائے،لیکن اگر متبادل موجود نہ ہو اور آپ کے لئے یہ روزگار ناگزیرہو تو پھر اس صورت میں سوال میں ذکر کردہ طریقے کو اپنا کر زائد رقم پہلے تو وصول ہی نہ کی جائے اور اگر کسی وجہ سے وصول ہوجائے تو ادارے کو واپس کردی جائے لیکن اگر واپس کرنا بھی ممکن نہ ہو توبلا نیت ثواب فقراء پر صدقہ کردی جائےاور توبہ واستغفارکے ساتھ ساتھ کسی ایسے روزگار کی تلاش کی جائے جس میں کسی ناجائز کام کا ارتکاب نہ کرنا پڑے۔</p><h6 class=""has-text-align-right"">حوالہ جات</h6><h5><h5>(المائدة: 90)</h5>
<h5>يَاأَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِنْ عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ .</h5>
<h5>الدر المختار وحاشية ابن عابدين (رد المحتار) (5<span dir=""LTR"">/ </span>99)</h5>
<h5>والحاصل أنه إن علم أرباب الأموال وجب رده عليهم، وإلا فإن علم عين الحرام لا يحل له ويتصدق به بنية صاحبه۔</h5>
<h5>المبسوط (15<span dir=""LTR"">/ </span>111)</h5>
<h5><span dir=""RTL"">والسبيل في الكسب الخبيث التصدق</span><span dir=""RTL"">۔</span></h5>
</h5><p>محمدمصطفیٰ رضا</p><p>دارالافتا ءجامعۃالرشید کراچی</p><p>21/رجب/1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد مصطفیٰ رضا بن رضا خان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9119,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2023-02-13,https://almuftionline.com/2023/02/13/9237/,بہو کے لئے حصہ  میراث کاحکم,<p>میرا نام   پروین  اختر ہے ،  میرے شوہر  کا انتقال ہوچکا ہے ، مکان میرے نام  پر ہے ،میرے تین بیٹے  تھے  جن کے نام یہ  ہیں ،محمد احمد   خان  ۲۔  محمد   عشعر  خان   ۳۔ محمد   عاطر خان ،   میرے  چھوٹے بیٹے کا انتقال ہوگیا  ہے ، اس کی  بیوی  سنا عاطر حیات  ہے ،  لیکن   میرے بیٹے سے  کوئی   اولاد نہیں ہے ۔</p><p>سوال  یہ ہے کہ       میری  جائیداد  میں  شرعی لحاظ  سے میری بہوکا  حصہ بنتا ہے یا نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>واضح  ہو کہ  صرف  مکان کے کاغذات   بیوی کے نام  ہونے سے بیوی  مکان کی  مالک نہیں بنتی    بلکہ اس کے لئے ضروری  ہے کہ باقاعدہ طورپر    ھبہ ﴿گفٹ ﴾ کرکے مالکانہ  حقوق  کے ساتھ بیوی کے  قبضہ میں  دیاجائے ،اگر  اس طرح  ھبہ کیاگیا   ہو تو بیوی  مکان کی مالک  ہے ،اگر  اسطرح  ھبہ  نہ ہواہو  تو مکان  بدستور شوہر ہی کی ملک شمار ہوتا ہے   ،اور شوہر  کے ورثاء میں شرعی  اصول کے مطابق تقسیم ہوتا ہے۔</p><p>اس وضاحت کی روشنی  میں اگر مکان کو شرعی اور قانونی اعتبار سے  شوہر نے آپ کو ھبہ  کیاتھا   تو یہ  مکان   آپ  کی ذاتی  ملک  ہے،  آپ کی بہو سنا عاطر  کا اس  میں  حصہ نہیں ہوگا ،کیونکہ  بیٹے کا  انتقال ماں سے پہلے ہونے کی صورت میں  ماں  کی جائیداد  میں بیٹے  کا حصہ نہیں  ہوتا،لہذا  اس کی بیوی  کا بھی حصہ نہیں  ہوگا ،اور اگر   مکان شرعا آپ کے شوہر کا ہے   اس نے آپ کو   شرعی ضابطہ  کے مطابق  ھبہ کرکے  ما لکانہ   حقوق  کے ساتھ  قبضہ  میں  نہیں دیا  تھا اور   بیٹے  کا انتقال  اپنے والد کے بعد ہوا ہے ،  تو  اس  صورت میں  اس مکان سے  مرحوم بیٹے کو  بھی  دیگر بیٹوں  کے برابر  حصہ  ملےگا ،پھر مرحوم  بیٹے   کوملنے والے حصے سے  اس کی  بیوی  کو  بھی  حصہ ملے گا ۔</p><p><strong>مرحوم  شفیق احمد   خان کے ترکے کی تقسیم </strong></p><p>مرحوم  شفیق احمد خان نے  انتقال کے  وقت منقولہ غیر منقولہ  جائیداد   ،سونا چاندی ،نقدی  اور دیگر چھوٹا بڑا  جو بھی سامان اپنی  ملک  میں چھوڑا ہے سب مرحوم کا ترکہ  ہے اس میں سے  اولا  کفن دفن کا متوسط خرچہ نکالا جائے ،اس کے بعد اگر مرحوم کے ذمے کسی کا قرض  ہو  تو کل مال سے اس کو ادا   کیاجائے  ،اس کے بعد   اگر مرحوم نے کوئی  جائز وصیت کی ہو   تو   تہائی   مال کی حد تک اس پر عمل کیاجائے  ، اس کے بعد کل  مال  کو  مساوی   ۲۴ حصوں میں تقسیم کرکے بیوی  کو تین حصے  اور تینوں  لڑکوں میں  سے ہرایک کو   سات ،سات   حصے دئیے  جائیں گے ۔</p><p><strong>مرحوم  محمد عاطرخان  کی میراث کی تقسیم </strong></p><p><span dir=""RTL"">مرحوم   محمد  عاطر خان نے  انتقال کے  وقت منقولہ غیر منقولہ  جائیداد   ،سونا چاندی ،نقدی  اور دیگر چھوٹا بڑا  جو بھی سامان اپنی  ملک  میں چھوڑا ہے سب مرحوم کا ترکہ  ہے، اس میں اپنے  والد کے  مکان اور  دیگر ترکے سے ملا ہوا حصہ شامل کیاجائے ،پھر  مجموعہ ترکہ  سے  اولا  کفن دفن کا متوسط خرچہ نکالا جائے  ،اس کے بعد اگر مرحوم کے ذمے کسی کا قرض  ہو  تو کل مال سے اس کو ادا   کیاجائے  ،اس کے بعد   اگر مرحوم نے کوئی  جائز وصیت کی ہو   تو   تہائی   مال کی حد تک اس پر عمل کیاجائے  ، اس کے بعد کل  مال  کو  مساوی   ۲۴حصوں  میں تقسیم  کرکے  مرحوم کی والدہ پروین  اختر کو ۴حصے  اور بیوہ  سنا  عاطر  کو ٦حصے اور دونوں بھائیوں میں سے ہرایک  کو سات  ،سات حصے  دئیے جائیں گے ۔</span></p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (5/ 690)</h5>
<h5>(وتتم) الهبة (بالقبض) الكامل (ولو الموهوب شاغلا لملك الواهب لا مشغولا به) والأصل أن الموهوب إن مشغولا بملك الواهب منع تمامها،</h5>
</h5><p>احسان اللہ شائق عفا اللہ عنہ    </p><p> دارالافتاء جامعة الرشید     کراچی</p><p>۲١ رجب ١۴۴۴ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>احسان اللہ شائق </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",9237,jameya-tur-rasheed,میراث کے مسائل,مناسخہ کے احکام
2023-02-12,https://almuftionline.com/2023/02/12/10722/,تقسیم میراث کا مسئلہ(بیوہ ،تین بیٹے اور پانچ بیٹیوں میں میراث کی تقسیم),<p>جناب مفتی صاحب! میرے والد کا انتقال ہو چکا ہے ۔ ان کے ورثاء  میں ایک  بیوہ ، 3 شادی شدہ  بیٹے اور 5 شادی شدہ بیٹیاں ہیں، والدین وفات پا چکے ہیں، جائیداد کی تقسیم سے متعلق راہنمائی فرمادیں ۔جزاک اللہ</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ  میں مرحوم والد کی وفات کےوقت تمام مملوکہ جائیدادکوترکہ میں شمارکیاجائےپھر میت کے کل   ترکہ سے تجہیز و تکفین مسنون کا خرچ نکالنے کے بعد اگر مرحوم  کے ذمہ کسی کا قرض ہو تو اس قرض کی  ادائیگی کی جائے، پھر اگر مرحوم نے کوئی جائز وصیت کی ہو تو باقی ماندہ ترکہ کے ایک تہائی تک اسے پورا کیا جائے۔ پھر جو ترکہ باقی  بچ جائے اس کے کل 88 حصے کئے جائیں اور انہیں درج ذیل طریقے کے مطابق ورثاء میں تقسیم کیا جائے ۔</p><p> </p><table align=""right"" border=""1"" cellpadding=""0"" cellspacing=""0"">
<tbody>
<tr>
<td style=""width:108px"">
<p>نمبرشمار</p>
</td>
<td style=""width:120px"">
<p>ورثہ</p>
</td>
<td style=""width:132px"">
<p>عددی حصہ</p>
</td>
<td style=""width:132px"">
<p>فیصدی حصہ</p>
</td>
</tr>
<tr>
<td style=""width:108px"">
<p><span dir=""LTR"">1</span></p>
</td>
<td style=""width:120px"">
<p>بیوہ</p>
</td>
<td style=""width:132px"">
<p><span dir=""LTR"">11</span></p>
</td>
<td style=""width:132px"">
<p><span dir=""LTR"">12.5%</span></p>
</td>
</tr>
<tr>
<td style=""width:108px"">
<p><span dir=""LTR"">2</span></p>
</td>
<td style=""width:120px"">
<p>بیٹی</p>
</td>
<td style=""width:132px"">
<p><span dir=""LTR"">7</span></p>
</td>
<td style=""width:132px"">
<p><span dir=""LTR"">7.9545%</span></p>
</td>
</tr>
<tr>
<td style=""width:108px"">
<p><span dir=""LTR"">3</span></p>
</td>
<td style=""width:120px"">
<p>بیٹی</p>
</td>
<td style=""width:132px"">
<p>7</p>
</td>
<td style=""width:132px"">
<p><span dir=""LTR"">7.9545%</span></p>
</td>
</tr>
<tr>
<td style=""width:108px"">
<p><span dir=""LTR"">4</span></p>
</td>
<td style=""width:120px"">
<p>بیٹی</p>
</td>
<td style=""width:132px"">
<p>7</p>
</td>
<td style=""width:132px"">
<p><span dir=""LTR"">7.9545%</span></p>
</td>
</tr>
<tr>
<td style=""width:108px"">
<p><span dir=""LTR"">5</span></p>
</td>
<td style=""width:120px"">
<p>بیٹی</p>
</td>
<td style=""width:132px"">
<p>7</p>
</td>
<td style=""width:132px"">
<p><span dir=""LTR"">7.9545%</span></p>
</td>
</tr>
<tr>
<td style=""width:108px"">
<p><span dir=""LTR"">6</span></p>
</td>
<td style=""width:120px"">
<p>بیٹی</p>
</td>
<td style=""width:132px"">
<p>7</p>
</td>
<td style=""width:132px"">
<p><span dir=""LTR"">7.9545%</span></p>
</td>
</tr>
<tr>
<td style=""width:108px"">
<p><span dir=""LTR"">7</span></p>
</td>
<td style=""width:120px"">
<p>بیٹا</p>
</td>
<td style=""width:132px"">
<p><span dir=""LTR"">14</span></p>
</td>
<td style=""width:132px"">
<p><span dir=""LTR"">15.9091%</span></p>
</td>
</tr>
<tr>
<td style=""width:108px"">
<p><span dir=""LTR"">8</span></p>
</td>
<td style=""width:120px"">
<p>بیٹا</p>
</td>
<td style=""width:132px"">
<p><span dir=""LTR"">14</span></p>
</td>
<td style=""width:132px"">
<p><span dir=""LTR"">15.9091%</span></p>
</td>
</tr>
<tr>
<td style=""width:108px"">
<p><span dir=""LTR"">9</span></p>
</td>
<td style=""width:120px"">
<p>بیٹا</p>
</td>
<td style=""width:132px"">
<p><span dir=""LTR"">14</span></p>
</td>
<td style=""width:132px"">
<p><span dir=""LTR"">15.9091%</span></p>
</td>
</tr>
<tr>
<td colspan=""2"" style=""width:228px"">
<p>کل</p>
</td>
<td style=""width:132px"">
<p><span dir=""LTR"">88</span></p>
</td>
<td style=""width:132px"">
<p><span dir=""LTR"">100%</span></p>
</td>
</tr>
</tbody>
</table><h6 class=""has-text-align-right"">حوالہ جات</h6><h5><h5>﴿يُوْصِيْكُمُ اللّـٰهُ فِىٓ اَوْلَادِكُمْ ۖ لِلـذَّكَرِ مِثْلُ حَظِّ الْاُنْثَيَيْنِ ،فَإِنْ كُنَّ نِسَاءً فَوْقَ اثْنَتَيْنِ فَلَهُنَّ ثُلُثَا مَا تَرَكَ وَإِنْ كَانَتْ وَاحِدَةً فَلَهَا النِّصْفُ ﴾ [النساء: 11<span dir=""LTR"">[</span></h5>
<h5><span dir=""RTL"">﴿وَلَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كَانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِهَا أَوْ دَيْنٍ﴾ [النسا</span><span dir=""RTL"">ء</span>[12:</h5>
</h5><p>احمد الر حمٰن</p><p>دار الافتاء، جامعۃ الرشید کراچی</p><p>21/رجب/1444ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>احمد الرحمن بن محمد مستمر خان</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",10722,jameya-tur-rasheed,میراث کے مسائل,میراث کے متفرق مسائل
2023-02-12,https://almuftionline.com/2023/02/12/10702/,میزان بینک کفالہ پروڈکٹ,"<p>میزان بینک کفالہ کی سہولت فراہم کرتا ہے جس میں سالانہ منافع اکاؤنٹ میں جمع ہوتا رہتا ہے اور مدت 3 سال تا 15 سال ہے اور ہر ماہ کم از کم 2000 سے شروع ہوتا ہے جو مدت یا رقم آپ منتخب کرتے ہیں اتنے عرصے بعد آپ کی کل</p><p>رقم مع منافع کے آپ نکلوا سکتے ہیں میزان بینک کا کہنا ہے کہ یہ حلال منافع ہے جو کہ علماء سے تصدیق شدہ ہے<br/>
آپ اس بارے میں شرعی حیثیت سے رہنمائی فرمائیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کردہ میزان بینک کی سہولت تکافل پر مبنی ہے اور تکافل کے بارے میں ہمارے دار الافتاء کی رائے توقف کی ہے  ۔اس حوالے سے آپ دارالعلوم کراچی کے دارالافتاء سے رابطہ کرسکتے ہیں۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>عمر فاروق</p><p>دار الافتاء جامعۃ الرشیدکراچی</p><p>۰۹/رجب المرجب/۱۴۴۴ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عمرفاروق بن فرقان احمد آفاق</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",10702,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2023-02-12,https://almuftionline.com/2023/02/12/8854/,گردے کی پیوندکاری ((Kidneys Transplantationکا شرعی حکم,<p> میری والدہ کے دونوں گردے فیل ہوچکے ہیں، اور وہ بیماری کی آخری اسٹیج پر ہیں، کچھ وقت سے وہ ڈائیلائسز کروارہی تھیں مگر اب اطباء کا کہنا ہے کہ ڈائیلائسز کی وجہ سے ان کے جسم میں بہت سی بیماریاں مزید جنم لے رہی ہیں، اور انکا کہنا ہے کہ اب انکے بچاو کا صرف ٹرانسپلانٹیشن ہی واحد حل ہے، مزید ڈائیلائسز سے علاج ممکن نہیں، لہذا ایسی صورت میں انکی جان بچانے کی خاطر گردہ بعوض مالی خرید سکتے ہیں جبکہ کوئی عزیز رشتہ دار گردہ دینے کو تیار نہیں ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اعضاء انسانی کی پیوندکاری کے بارے میں علمائے کرام اور اہل فتویٰ حضرات کا اختلاف ہے،ہندوپاک کے بیشتر علماءِکرام نےاس کو ناجائز قرار دیا ہے جبکہ ہندوستان اور عرب ممالک کےکئی علماء نےاس کی مشروط اجازت دی ہے۔</p><p>جن حضرات نے مشروط اجازت دی ہے ان کے ہاں دو قسم کی شرائط ہیں:</p><p>پہلی قسم کی شرائط کا تعلق زندہ انسان سے دوسرے انسان کی طرف عضو منتقل کرنے سے ہے،جبکہ دوسری قسم کا تعلق میت سے زندہ انسان کی طرف عضو کے منتقلی سے ہے۔</p><p><strong>پہلی قسم کی شرائط:</strong></p><p><strong>1:</strong>ماہر دیندار ڈاکٹر مرض کے بارے میں یہ کہے کہ اس مرض کا علاج عضو منتقلی کے علاوہ موجود نہیں ہےیعنی ماہر ڈاکٹر کے مطابق پیوندکاری کے بغیر اس کی زندگی بچانے کی امید نہ ہویا عضویا جسم کا کوئی بنیادی حصہ ضائع ہونے کاخطرہ ہویا غیر معمولی تکلیف اور حرج شدیدمیں مبتلا ہو۔</p><p><strong>2:</strong> جس سے عضو منتقل کیا جانا ہے اس کو کوئی ایسا ضرر لاحق نہ ہو کہ اس کی وجہ سے فی الحال معمولات زندگی میں مشکل کا سامنا کرنا پڑے یا ماہر دیندار ڈاکٹرکی رائے کے مطابق آئندہ کے لئے اس کا یقین یا غالب اندیشہ ہو۔</p><p><strong>3:</strong>عضو منتقلی کی کوئی قیمت وصول نہ کی جائے۔</p><p><strong>4:</strong>عضو کا منتقل کرنا نسب میں خلل کا باعث نہ ہوجیسے اعضاء تناسل کے انتقال میں ہوتا ہے۔</p><p><strong>5:</strong>کم از کم تین ماہر ڈاکٹر کی کمیٹی تشکیل دی جائے جن کو اس عمل سے کسی طرح کافائدہ نہ ہوا ہو،وہ پہلے رپورٹ تیار کریں اور پھر یہ رپورٹ طرفین کو پیش کریں اور ان سے اجازت حاصل کریں۔</p><p><strong>دوسری قسم کی شرائط:</strong></p><p><strong>1:</strong>جن سے عضو لیا جانا ہے ان کی موت یقینی طور پر ہوچکی ہواور تین عادل ماہر ڈاکٹر اس کی تصدیق کردیں۔</p><p><strong>2:</strong>جس میت سے عضو منتقل کیا جانا ہواس نے خود زندگی میں بہوش و حواس،بغیر کسی جبر واکراہ کے اس کی وصیت کی ہو اورعضو کا انتقال اس طریقے سے کیا جائے کہ اس میں توہین نہ ہو۔</p><p><strong>3:</strong>عضو کی منتقلی نسب میں خلل کا باعث نہ ہو۔</p><p><strong>4:</strong>پیوندکاری کا یہ عمل کسی ہسپتال میں ماہر ِفن اور حکومت کی طرف سے مجاز ڈاکٹروں کی نگرانی میں بغیر کسی عوض کے انجام پائے۔</p><p>اس تفصیل کے بعد جب ماہر ڈاکٹر وں کا کہنا ہے کہ علاج کا واحد حل صرف ٹرانسپلانٹیشن ہے اس لئے اس صورت میں جواز والے قول پر تمام شرائط کی رعایت رکھتے ہوئےعمل کی گنجائش ہےاورآپ کو اس کی خاطر گردہ بعوض مالی خریدنا جائز ہے،بعد میں احتیاطاًاستغفار اور کچھ صدقہ وخیرات بھی کرلیں،کیونکہ اس مسئلے میں علماء کا اختلاف ہے۔</p><h6 class=""has-text-align-right"">حوالہ جات</h6><h5><h5> (الإسراء، الایہ 70)</h5>
<h5>وَلَقَدْ كَرَّمْنَا بَنِي آدَمَ وَحَمَلْنَاهُمْ فِي الْبَرِّ وَالْبَحْرِ وَرَزَقْنَاهُمْ مِنَ الطَّيِّبَاتِ وَفَضَّلْنَاهُمْ عَلَى كَثِيرٍ مِمَّنْ خَلَقْنَا تَفْضِيلًا۔</h5>
<h5>الفتاوى الهندية (5/ 354)</h5>
<h5>وإذا كان برجل جراحة يكره المعالجة بعظم الخنزير والإنسان لأنه يحرم الانتفاع به۔</h5>
<h5>فتح القدير للكمال ابن الهمام (6/ 425)</h5>
<h5>(يوجد مباح الأصل فلا حاجة إلى بيعه) فلم يكن بيعه في محل الضرورة حتى يجوز، وعلى هذا قال الفقيه أبو الليث: فلو لم يوجد إلا بالشراء جاز شراؤه لشمول الحاجة إليه۔</h5>
<h5>الفتاوى الهندية (5/ 355)</h5>
<h5><span dir=""RTL"">يجوز للعليل شرب الدم والبول وأكل الميتة للتداوي إذا أخبره طبيب مسلم أن شفاءه فيه ولم يجد من المباح ما يقوم مقامه وإن قال الطبيب يتعجل شفاؤك فيه وجهان۔</span></h5>
</h5><p>محمدمصطفیٰ رضا</p><p>دارالافتا ءجامعۃالرشید کراچی</p><p>20/رجب/1444ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد مصطفیٰ رضا بن رضا خان</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",8854,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
