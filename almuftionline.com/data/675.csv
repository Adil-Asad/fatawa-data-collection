issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-07-08,https://almuftionline.com/2021/07/08/4761/,آگے بیچ کر نفع کمانے کی غرض سے خریدی گئی دکانوں کی زکوۃ ادا کرنے کا حکم,<p>کیا فرماتے ہیں علمائے کرام درج ذیل مسئلہ کے بارے میں :</p><p>نعیم نے ایک پلازہ میں دو عدد دکانیں ایک کروڑ سترہ لاکھ میں بک کروائیں تاکہ آگے چل کر ریٹ بڑھ جائیں تو نفع حاصل کرے ۔ ان دکانوں میں نعیم کا کوئی تجارت کرنے کا ارادہ نہیں تھا ، صرف آگے فروخت کر کے نفع حاصل کرنا مقصود تھا ۔</p><p>دکانیں خریدنے کے چھ ماہ بعد لاک ڈاؤن ہو گیا پھر چھ ماہ کے بعد نعیم کی زکوۃ کی ادائیگی کی تاریخ آ گئی ۔ جس بروکر نے دکانیں دلوائی تھیں ، اس سے دکانوں کی موجودہ ویلیو معلوم کروائی تو اس نے پہلے تو یہ کہا کہ ابھی کوئی دکانیں لینے والا نہیں ہے بلکہ ہو سکتا ہے مائنس ویلیو ہو ۔ کچھ کہہ نہیں سکتے  اس لیے احتیاطاً ایک کروڑ سترہ لاکھ کی ہی زکوۃ ادا کر دیں۔نعیم نے اپنی کاپی میں یہ زکوۃ 292500 لکھ لی تاکہ صورت حال واضح ہو جائے تو ادا کرے یا جب بھی دکانیں بک جائیں تو ادا کرے ۔ ایک سال گزرنے کے بعد پھر مذکورہ بالا صورت حال بروکر نے بتائی اور یہ بھی کہا کہ اب حالات بہتر ہیں ۔ ایک کروڑ پچیس لاکھ کی زکوۃ ادا کر دیں ۔ نعیم نے پھر سالانہ زکوۃ کے حساب میں 312500 لکھ لیے ۔</p><p>اب تیسرے سال میں زکوۃ کی ادائیگی کی تاریخ سے پہلے بروکر نے بتلایا کہ جس پلازہ میں آپ کی دکانیں بک تھیں۔ اس پلازہ کے پارٹنرز میں اختلاف ہو گیا ہے اور اس نے بہت کوشش کر کے آپ کی دکانیں ایک کروڑ پچیس لاکھ میں واپس کر کے نو ماہ کے بعد کا نقد رقم کا چیک لے لیا ہے ۔ اب آپ کی رقم نو ماہ کے بعد کلیر ہو گی تو لہذا ایک کروڑ پچیس لاکھ کی زکوۃ ادا کر دیں ۔</p><p>اس وقت تازہ صورت حال یہ ہے کہ نعیم کے پاس میزان بینک کا جنوری 2022 کی تین تاریخ کا چیک موجود ہے۔ مذکورہ تاریخ میں بروکر امید دلا رہا ہے کہ ان شاء اللہ آپ کی رقم ضرور مل جائے گی ۔ براہ کرم شرعی حکم ظاہر فرما دیں کہ نعیم اپنے گذشتہ دو سالوں کی زکوۃ کس طرح ادا کرے ۔ ابھی تک سوائے جنوری 2022 کے چیک کے اور کچھ ہاتھ میں نہیں ہے ۔ واضح ہو کہ دونوں دکانوں کی فائلیں چیک ملنے سے پہلے پہلے نعیم کے پاس تھیں ۔ اب بروکر نے فائلیں لے کر چیک دے دیا ہے ۔</p><p><strong>تنقیح :</strong>سائل نے رابطہ کرنے پر بتایا کہ دکانوں کا سودا 1 کروڑ 32 لاکھ میں ہوا تھا ، جس میں سے 1 کروڑ 17 لاکھ ادا کیے ۔ 15 لاکھ بعد میں ادا کرنے تھے جو بعد میں ادا نہیں کیے تھے کہ دکانیں دوبارہ فروخت کر دیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ وہ دکان ، مکان ، پلاٹ یا فلیٹ جو آگے بیچ کر نفع کمانے کی غرض سے خریدا جائے ، وہ مال تجارت کے زمرے میں ہی آتا ہے۔ایسے  مال تجارت کی زکوۃ ادا کرنے کا طریقہ یہ ہے کہ زکوۃ کی ادا ئیگی کی تاریخ آنے پر اس کا مارکیٹ ریٹ لے لیا جائے ۔ جس قیمت پر وہ چیز فروخت ہو رہی ہو ، وہ ریٹ معلوم کریں ۔اسے اموال زکوۃ میں شامل کر کے اس کا ڈھائی فیصد ادا کر دیں ۔اگر خریدی گئی پراپرٹی کے کچھ بقایا جات ادا کرنا رہتے ہیں تو پہلے پراپرٹی کی قیمت فروخت سے ان بقایاجات کو منہا کریں پھر بقیہ رقم کا ڈھائی فیصد ادا کیا جائے ۔</p><p>صورت مسئولہ میں پہلے سال کورونا کی وجہ سے اگر واقعتاً دکانوں کی مارکیٹ ویلیو کم تھی اور غالب گمان یہ تھا کہ ان حالات میں بیچنے پر دکانوں کی اصل قیمت بھی نہیں ملنی ہے اور احتیاطاًدکانوں کی قیمت خرید کی بنیاد پر زکوۃ کی رقم نوٹ کر لی گئی تو گویا ان حالات میں وہی اس کی قیمت فروخت بھی تھی ، لہذا 1 کروڑ 32 لاکھ پر زکوۃ نوٹ کرنا درست تھا ۔ اس میں سے 15 لاکھ واجب الاداء قرض کو منہا کیا جائے گا اور ایک کروڑ 17 لاکھ کی زکوۃ ادا کی جائے گی ۔ اس حساب سے پہلے سال کی زکوۃ 292500 بنتی ہے  ۔</p><p>دوسرے سال حالات بہتر ہونے کے بعدجو دکانوں کی قیمت فروخت لگائی گئی تھی ، پراپرٹی کے بقایاجات اور پہلے سال کی واجب الاداء زکوۃ کو اس میں سے منہا کرنا ضروری ہے ۔دوسرے سال بروکر نے جب آپ کو 1 کروڑ 25 لاکھ کی زکوۃ ادا کرنے کا کہا تو گویا دکانوں کی مارکیٹ ویلیو 1 کروڑ 40 لاکھ تھی ۔ 15 لاکھ واجب الاداء قرض کوقیمت فروخت سے منہا کیا گیا تھا ۔ اس 1 کروڑ 25 لاکھ میں سے پہلے سال کی واجب الاداء زکوۃ کو منہا کیاجائے گا اور 1 کروڑ 22 لاکھ 7 ہزار پانچ سو ( 12207500)کی زکوۃ ادا کی جائے گی جوتقریباً 305188 بنتی ہے ۔</p><p>تیسرے سال زکوۃ کی ادائیگی کی تاریخ سے قبل بروکر وہ دکانیں 1 کروڑ 25 لاکھ میں فروخت کر چکا تھا، یعنی آپ نے دکانیں خریدنے کی مد میں 1 کروڑ 32 لاکھ میں سے جو 1 کروڑ 17 لاکھ ادا کیے تھے ، اس کے عوض آپ کو 1 کروڑ 25 لاکھ وصول ہوئے ۔اس رقم سے پہلے دو سال کی واجب الاداء زکوۃ کو منہا کر کے بقایا رقم کی زکوۃ ادا کی جائے گی ، گویا 11902312 کی زکوۃ ادا کی جائے گی جو تقریباً 297558 بنتی ہے ۔ تینوں سال کی زکوۃ درج ذیل ہے :</p><p>پہلے سال کی زکوۃ :292500</p><p>دوسرے سال کی زکوۃ :305188</p><p>تیسرے سال کی زکوۃ : 297558</p><p>یہ بات پیش نظر رہے کہ چونکہ آپ کو جو چیک دیا گیا ہے ، وہ جنوری 2022 کا ہے اور فی الحال آپ کو پیسے نہیں ملے ہیں  ،لہذا تیسرے سال کی زکوۃ (297558) کی ادائیگی میں آپ کو اختیار ہے ، چاہیں تو ابھی ادا کر دیں، چاہیں تو رقم کی وصولی پر ادا کریں ۔</p>",4761,jameya-tur-rasheed,زکوة کابیان,سامان تجارت پر زکوۃ واجب ہونے کا بیان
2021-07-08,https://almuftionline.com/2021/07/08/4684/,انجینئرز کا اپنا PEC/Supervisory سرٹیفیکیٹ 					     کمپنیوں کو فروخت کرنے کا حکم,"<p>کیا فرماتے ہیں مفتیان کرام اس مسئلہ کے بارے میں کہ  پاکستان میں قانون ہے کہ ہر مل، کمپنی یا فیکٹری نے اپنے حجم کے اعتبار سے ہر سال مخصوص تعداد میں <span dir=""LTR"">Certified Engineers</span> بھرتی کرنے ہوتے ہیں جس کی بنیاد پر حکومت ان کو ملک کے اندر کام کرنے کے لیے <span dir=""LTR"">NOC</span> جاری کر دیتی ہے۔ ہمارے ہاں <span dir=""LTR"">Pakistan Engineering Council</span> والے ہر سال ایسے  <span dir=""LTR"">Engineers</span> جن کو ایک سال تک کہیں نوکری نہیں ملتی ان کو    ایک سال کی مدت کے حامل <span dir=""LTR"">Supervisory Certificates</span>  بنا کے دیتی ہیں جس کی مدد سے یہ <span dir=""LTR"">Certified Engineers</span> کہلاتے ہیں اور اس کی بنیاد پر یہ انجنیئر  آگے مختلف ملز اور فیکٹریوں میں کام کر سکتے ہیں جس کے لیے وہ کمپنی، ِمل یا فیکٹری اس انجنیئر کو 20,000 سے 25,000 یا اس کے لگ بھگ تنخواہ کے طور پر ماہانہ ادا کرنے کی پابند ہوتی ہے جو کہ ایک سال میں 2,50,000 کی رقم بن جاتی ہے۔</p><p>                                    اب مسئلہ یہ ہے کہ ایسی کمپنیاں جن کو <span dir=""LTR"">Certified Engineers</span> چاہیے ہوتے ہیں وہ ایسے انجنیئرز جن کو <span dir=""LTR"">Supervisory Certificates</span> مل چکے ہوتے ہیں وہ ان سے رابطہ کرتی ہیں اور ان سے <span dir=""LTR"">under the table</span> معاملات میں  یہ بات طے کر لیتی ہیں کہ وہ اپنا یہ  سرٹیفکیٹ 50,000 سے  100000 تک کی رقم کے درمیان اس کمپنی کو بیچ دیں۔ آگے کمپنی تحقیقات کرنے والے اداروں کو بھی ظاہر کروا دے گی کہ یہ <span dir=""LTR"">Engineer</span> ہمارے ادارے کے ساتھ مل کر کام کر رہا ہے۔ اس کا فائدہ کمپنی کو یہ ہوتا ہے کہ وہ اپنی 150000 کی رقم بچا لیتی  ہے جو انجنیئرز کو تنخواہ کی مد میں دینا پڑتی تھی اور انجنیئرز کا فائدہ یہ ہوتا ہے کہ اس کو گھر بیٹھے کام کیے بغیر ایک سال کی  بےروزگاری کے  بعد  یکمشت</p><p>                         اتنی رقم مل جاتی ہے۔</p><p>                                    اب غور طلب بات یہ ہے کہ  کیا <span dir=""LTR"">Engineers</span> کو   اپنا <span dir=""LTR"">Certificate</span>  اس طرح بیچنا  درست</p><p>                         ہے؟ کہ اسے کام کیے بغیر تنخواہ ملتی رہے اور کمپنیوں کے لیے اسے خریدنا درست ہے کہ وہ اپنا پیسہ بچانے کے لیے  یہ طریقہ کار اختیار کر کے حقداروں کو انکا حق نہ دیں۔</p><p><span dir=""RTL"">                  اس لیے اب ہمیں بتائیں کہ ہم </span>Engineers<span dir=""RTL""> اس صورت میں کیا کریں؟؟؟؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے  کہ حکومت کا مذکورہ طریقے سے کمپنیوں اور فیکٹریوں  کو پابند کرنے کا مقصد یہ ہوتا ہے کہ  ان کا  کام باقاعدہ ماہرین کی نگرانی میں اور صحیح معیار پر ہو ،تاکہ جو بھی حکومتی فنڈ خرچ ہو اس سے معیاری  کام ہو۔ نیز  اسی طرح اس قانون سے  پاکستان انجیئنرنگ کونسل Pakistan Engineering Council کا ایک بہت بڑا مقصد یہ بھی ہے کہ اپنے فارغ ہونے والے انجیئنرز Engineers کو روزگار کے مواقع فراہم کرے ، کیونکہ ان کی  کوشش ہوتی ہے  کہ کوئی بھی انجیئنر بے روزگار نہ ہو۔</p><p>            اس تفصیل سے یہ واضح ہے کہ یہ ایک مصلحت پر مبنی قانون ہے،لہٰذا اس کی پابندی شرعا لازم ہے ،مگر عملی طور پر  صورت  قصہ یہ ہے کہ کمپنیوں کی آپس میں ایسی  اجارہ داری  ہے کہ وہ انجیئنرز Engineers کو جاب دینے کی بجائے ان کے ساتھ ایک لم سم رقم طے کرتے ہیں اور اس کے عوض  ان سے  سرٹیفیکیٹ لے کر انہیں فارغ کردیتے ہیں ،جبکہ حکومت کے سامنے  کاغذات میں انہیں اپنا مستقل ملازم دکھاتے ہیں ۔</p><p>لہٰذا صورت مسئولہ کا حکم یہ ہے کہ  انجیئنروں سے معاملہ کی یہ صورت درج ذیل وجوہ سے ناجائز ہے:   </p><p>            1۔یہ طریقہ دھوکہ دہی اور صریح جھوٹ پر مشتمل ہے۔</p><p>            2۔اس میں حکومت کے جائز اور مبنی بر مصلحت قانون کی خلاف ورزی ہے۔</p><p>            3۔اس طریقہ پر کام میں عوام کے ٹیکس  سے جمع ہونے والی رقوم غیر معیاری کام میں صرف ہوتے ہیں جس کا نقصان بھی بالآخر عوام ہی کو ہوتا ہے۔</p><p>            4۔ نیز اس لیے بھی کہ یہ لائسنس حکومت و پاکستان انجیئنرنگ کونسل کی جانب سے ایک اجازت نامہ ہے ،کوئی ایسا مال نہیں ہے کہ اسے کرایہ پر لیا دیا جاسکے ،یا فروخت کیا جاسکے۔</p><p>            5۔ مذکورہ انجینئر کو اس کی صلاحیت اور تعلیم کی بنیاد پر رجسٹرڈ  انجینئر یا سپر وائزر انجیئنر  کی سند دی گئی ہے، اگر اس سند کو دکھا کر کوئی غیر تربیت یافتہ اور غیر تعلیم یافتہ شخص آرڈر حاصل کرلے تو اس میں اس کے کام کو صحیح طرح نہ</p><p>کرنے کی وجہ سے لوگوں کی جانوں کا خطرہ لاحق ہوسکتا ہے۔</p><p>            لہذا انجیئنرز (Engineers )کو یہ  لازم ہے  کہ وہ اپنا سرٹیفیکٹ ہرگز فروخت نہ کریں بلکہ سب متحد  ہوکر کمپنیز سے باقاعدہ جاب کا مطالبہ کریں ۔ اس سے حکومتی قوانین کی پابندی بھی ہوگی، کام بھی معیاری ہوگا ، پاکستان انجیئنرنگ کونسل (PEC) کی شرائط کے پورا ہونے کے ساتھ  ساتھ انجیئنرز( Engineers) کو حقیقی روزگار بھی ملے گا۔</p>",4684,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-07-07,https://almuftionline.com/2021/07/07/5153/,ظالمانہ جی ایس ٹی (ٹیکس )سے بچنے کے لیے تدبیر اختیارکرنا,<p>حکومت ہند کی جانب سے جو جی ایس ٹی( ٹیکس) لگایا گیا ہے،اس سے کاروبار بہت متاثر ہوا ہے،جس کی وجہ سے نفع نکالنا ایک مشکل مسئلہ بن گیا ہے،اس سے بچنے کے لیے لوگوں نے یہ تدبیر اختیار کی ہے،مثلا کوئی آدمی کسی کے یہاں فرنیچر بناتا ہے اور ایک کروڑ میں معاملہ طے ہوتا ہے تو مالک کام مکمل ہونے کے بعد ایک کروڑ بھی دے گا اور جی ایس ٹی الگ سے اٹھارہ لاکھ بھی دے گا،اب یہ کام کرنے والا کسی دکان دار سے پچاس لاکھ کا بل بنوالیتا ہے تو اس وقت نو لاکھ جی ایس ٹی میں جائیں گے اور نو لاکھ بچ جائیں گے،جس میں بعض دفعہ کچھ کمیشن بل بنانے والے کو بھی دینا پڑتا ہے،خلاصہ یہ  ہے کہ نو لاکھ روپے کا نفع اس تدبیر سے بچ جاتا ہے،ورنہ تو بے فائدہ ٹیکس دینا پڑتا ہے اور نفع کچھ حاصل نہیں ہوتا تو اس طرح تدبیر کرنا شرعا کیسا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کسی مملکت پر کوئی ایسا وقت آپڑے کہ قومی خزانے کی رقم عوامی ضروریات اور مصالح کو پورا کرنے کے لیے ناکافی ہوجائے جیسا کہ آج کل حکومتوں کو بہت سی ایسی خدمات فراہم کرنی پڑتی ہیں جو پہلے حکومتوں کی ذمہ داری نہیں ہوا کرتی تھی، مثلا: ملک میں بجلی اور گیس کی فراہمی،نیز بہت سے  ایسےشعبے جوپہلےاگر ہوتے بھی تھے،لیکن ان کے اخرجات اتنے زیادہ نہیں ہوتے تھےجتنے آج کل بڑھ گئے ہیں ،مثلا :دفاع کے لیے جدید ہتھیاروں کی تیاری،پختہ سڑکوں کی تعمیر،مواصلات کے جدید ذرائع،ابلاغ کے وسائل،تعلیم اور صحت،ان میں سے ہر شعبے کے اخراجات بے پناہ ہیں تو اس صورت میں فقہاء کرام نے درج ذیل شرائط کے ساتھ صرف بوقتِ ضرورت اور  بقدرِ ضرورت ٹیکس عائد کرنے کی گنجائش دی ہے<span dir=""LTR"">:</span></p><p>1۔حکومت کے مصارف کو اسراف وتبذیر سے پاک کیا جائے۔</p><p>2۔ٹیکس اتنا ہی لگایا جائے جو ضرورت پوری کرنے کے لیے کافی ہو،یہاں تک کہ قومی خزانے میں وسعت پیدا ہوجائے۔</p><p>3۔ٹیکس عائدكرنے میں انصاف سے کام لیا جائے،یہ نہ ہو کہ کسی پر بہت زیادہ ٹیکس عائد ہو اور اسی قسم کے دوسرے شخص پر اس سے کم لگایا جائے۔</p><p>4۔قومی خزانہ خالی ہو، یعنی اس میں موجود مال درپیش ضروریات کو پورا کرنے کے لیے ناکافی ہو۔</p><p>5۔ٹیکس کی رقم ملک وملت کی حقیقی ضرورتوں اور مصالح پر خرچ کی جائے،بے جا ضائع نہ کی جائے۔</p><p>6۔لوگوں پر ان کی حیثیت کے مطابق ٹیکس لگایا جائے،یعنی ٹیکس کی شرح اتنی زیادہ نہ مقرر کی جائے جس کی ادائیگی لوگوں کے لیے بوجھ بن جائے۔</p><p>اگر حکومتی ٹیکسز میں درج بالا شرائط کی پاسداری کی جائے تو پورے ٹیکس کی ادائیگی لازم ہے اور اگر مذکورہ بالا شرائط کی پاسداری نہ کی جائے تو جتنا ٹیکس ناحق وصول کیا جارہا ہو اس سے بچنے کے لیے حیلہ اور کوئی مناسب تدبیر اختیار کرنے کی گنجائش ہے،باقی یہ بات کہ حکومت کتنی مقدار جائز وصول کررہی ہے اور کتنی ناجائز؟اس بارے میں ٹیکسیشن کے ماہرین ہی بتاسکتے ہیں،ہر فرد کے بارے میں یہ یقین سے نہیں کہا جاسکتا کہ اس سے ناجائز ٹیکس لیا جارہا ہے،ہاں اگر کوئی شخص محسوس کرتا ہے اور اسے ٹیکسیشن نظام کے بارے میں یقین ہے کہ اتنی مقدار غیر ضروری اور ناجائز ہے تو اس کے لیے ناجائز ٹیکس سے خود کو بچانے کے لیے تدبیر اختیار کرنے کی گنجائش ہے۔</p><p>نیز غیر مسلم حکومتوں میں عوامی ٹیکس سے کفریہ اور ناجائز کام بھی کئے جاتے ہیں،مثلا مندروں کی تعمیر و اخراجات،شرکیہ میلوں کی تقریبات وغیرہ،اس لیے ٹیکس کی جتنی رقم ان ناجائز کاموں میں حکومت صرف کرتی ہے اس کا محتاط اندازہ لگاکر اس تناسب سے بھی ٹیکس سے بچنا جائز ہے۔</p>",5153,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2021-07-07,https://almuftionline.com/2021/07/07/5076/,ایمزون ایسوسی ایٹس ایفی لیٹ مارکیٹنگ,"<p>میں ایمیزون ویب سائٹ کے ساتھ کمیشن کے عوض مارکیٹنگ کے متعلق سوال پوچھنا چاہتا ہوں، جیسے کہ آپ جانتے ہیں کہ ایمازون بہت بڑی ویب سائٹ ہے یہ سائٹ ہر وہ چیز فروخت کرتی ہے جو آپ کے ذہن میں آئے، یعنی کئی ملین مصنوعات۔</p><p>ویب سائٹ نے ""کمیشن کے بدلے مارکیٹنگ"" سے موسوم ایک پروگرام متعارف کروایا ہے اس میں آپ مفت رجسٹریشن کر سکتے ہیں، پھر آپ جن اشیا کی مارکیٹنگ کرنا چاہتے ہیں انہیں اختیار کریں اور پھر اس کا لنک لوگوں تک پہنچائیں، اس کے بعد جو شخص بھی آپ کے مخصوص لنک کے ذریعے ویب سائٹ تک پہنچ کر وہ چیز خریدے گا تو آپ کو اس میں سے کمیشن ملے گا، یہ کمیشن اس چیز کی کل قیمت کا کچھ فیصدی حصہ ہوتا ہے۔ اسی طرح کوکیز سسٹم بھی ہے، اس میں یہ ہوتا ہے کہ گاہک یا کسٹمر کے کمپیوٹر میں یا آپ کے دئیے ہوئے لنک کے ذریعے جو بھی ویب سائٹ پر آیا ہے اس کے سسٹم میں ایک فائل 24 گھنٹے کیلیے انسٹال ہو جاتی ہے، تو اس 24 گھنٹے کے دورانیے میں کوئی اور چیز بھی وہ خریدے گا تو اس کا کمیشن بھی آپ کو ہی ملے گا، لیکن اگر کسٹمر اس 24 گھنٹے کے دوران کسی اور شخص کے فراہم کردہ لنک سے داخل ہوتا ہے تو پھر کمیشن اس دوسرے شخص کو ملے گا، یعنی مطلب یہ ہے کہ جو آخری ترویجی لنک کسٹمر نے استعمال کیا ہے اس کا اعتبار ہو گا۔</p><p>تو کیا اس ویب سائٹ پر بطور مارکیٹنگ ایکسپرٹ کام کرنا جائز ہے؟ کیونکہ یہ ویب سائٹ اچھی اور بری ہر چیز فروخت کرتی ہے، اسی طرح ویب سائٹ پر خواتین کی تصاویر سمیت غیر مناسب اشیا بھی ہوتی ہیں تو کیا ان کے ساتھ کام کرنے پر گناہ کے کاموں میں ان کی معاونت نہیں ہو گی؟</p><p>اسی طرح کوکیز فائل کے متعلق سوال ہے کہ اگر کسٹمر نے وہ چیز نہیں خریدی جس کی میں مارکیٹنگ کر رہا تھا بلکہ اس نے کوئی ایسی چیز خرید لی جو کہ حرام ہے یا جائز نہیں ہے، تو اس حرام یا ناجائز چیز کا کمیشن بھی خود کار طریقے سے میرے کھاتے میں آ جائے گا، تو کیا اس میں مجھے کوئی گناہ ہو گا؟ یہ الگ بات ہے کہ مارکیٹنگ ایکسپرٹ کی جانب سے بتلائی ہوئی چیز کے علاوہ کسی حرام چیز کی خریداری کا احتمال بہت کم ہوتا ہے، تو کیا پھر بھی کمیشن حرام ہوگا؟</p><p>اور کیا اگر ایسا ہو بھی جائے تو میں کمیشن کی یہ رقم صدقہ کر دوں؟ یا میرے لیے ان کے ساتھ کام کرنا ہی جائز نہیں ہے؟</p><p>اضافہ: سائل کی تصریح کے مطابق مارکیٹنگ ایکسپرٹ سے اس کی مراد بطور ایفی لیٹ مارکیٹر کام کرنا ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں مذکور صورت میں آپ کا کام بذریعہ لنک  کسٹمر اور ویب سائٹ مالک کو آپس میں ملانا ہوتا ہے تاکہ وہ خرید و فروخت کر سکیں۔ ویب سائٹ چونکہ حلال و حرام دونوں قسم کی چیزیں بیچتی ہے اور آپ کے لنک کی وجہ سے کسٹمر کے حلال چیز خریدنے کا امکان ہی زیادہ ہوتا ہے  لہذا جس پراڈکٹ کا لنک آپ نے لگایا ہے، اگر وہ پراڈکٹ جائز ہے اور کمیشن متعین رقم یا پراڈکٹ کی قیمت کے متعین فیصد کے بقدر طے شدہ ہے تو یہ کام کرنا اور اس کی  اجرت لینا جائز ہے۔ اگر کسٹمر وہ پراڈکٹ نہیں خریدتا جس کا لنک آپ نے لگایا ہے بلکہ کوئی اور پراڈکٹ لیتا ہے  اور آپ کو کسی طرح معلوم ہو جائے  کہ اس نے حرام چیز لی ہے تب بھی چونکہ  آپ کا معاملہ حلال چیز کے لیے کسٹمر اور ویب سائٹ کو ملانا تھا اس لیے آپ کی اجرت جائز ہے لیکن   بہتر یہ ہے کہ آپ یہ اجرت صدقہ کر دیں۔</p>",5076,jameya-tur-rasheed,اجارہ یعنی کرایہ داری اور ملازمت کے احکام و مسائل,دلال اور ایجنٹ کے احکام
2021-07-07,https://almuftionline.com/2021/07/07/4771/,طلاق نامہ بنوا کر کسی اور سے دستخط کروانے کا حکم,<p>ایک شخص جس کا نام محمدعثمان فاروقی ہے اور یہ خود بھی ایک عالم دین/مفتی ہے ۔ اس نے دو شادیاں کیں ہیں ۔ پہلی سے کچھ اختلاف ہوا ۔ اس نے دوسری کو طلاق دینے کا مطالبہ کیا جبکہ دوسری بیوی پہلے سے کورٹ کی طرف سے یک طرفہ خلع یافتہ ہے اور ایک مستند ادارے نے فتوی بھی دیا ہے کہ دوسری بیوی عثمان کے لیے حلال نہیں ہے ۔ ایسی صورت میں پہلی والی نے اس بات پر صلح کی کہ اگر یہ دوسری کو طلاق دے دیتا ہے تو پہلی بیوی اس کے ساتھ رہنے کو تیار ہے ۔ اس صلح کو تسلیم کرتے ہوئے مفتی عثمان فاروقی نے طلاق نامہ تیار کروا کر تصدیق بھی کروایا اور پھر اپنے ہاتھوں سے ہی طلاق کے مقصد اور نیت و ارادے سے پہلی بیوی کے وکیل کو دے دیا جس میں دو گواہوں کے دستخط اور خود مفتی عثمان فاروقی کے دستخط بھی موجود ہیں ۔ وکیل صاحب نے اس طلاق نامہ کو وصول کر کے پہلی بیوی تک پہنچا دیا تا کہ وہ اس کو دیکھ کر اپنے گھر یعنی مفتی عثمان فاروقی کے پاس چلی جائے اور اپنے گھر میں ہنسی خوشی زندگی بسر کر سکے لیکن جب پہلی بیوی اپنے شوہر کے گھر جاتی ہے تو دیکھتی ہے کہ دوسری بیوی جو اب طلاق یافتہ ہے ، اس کا سارے کا سارا سامان اب بھی موجود ہے جس پر اس نے اپنے شوہر مفتی صاحب سے مطالبہ کیا کہ دوسری بیوی کا سارا سامان لوٹا دو جس پر مفتی عثمان فاروقی نے چند دنوں بعد ہی اپنی طلاق یافتہ بیوی کو اس کا سارا سامان لوٹا دیا ۔ اب پہلی بیوی مکمل طور پر مطمئن ہو جاتی ہے کہ دوسری سے جان چھوٹ گئی مگر اسی دوران اطلاع ملتی ہے کہ مفتی عثمان فاروقی نے اپنی دوسری بیوی کو طلاق نہیں دی ہے ۔ جب اس بارے میں مفتی عثمان فاروقی سے استفسار کیا تو مفتی عثمان فاروقی جواب دیتے ہیں کہ اس طلاق نامہ پر میرے دستخط نہیں ہیں ، کسی اور نے کیے ہیں ۔ آیا شرعی حیثیت سے کیا حکم ہے کہ یہ طلاق ہوئی ہے یا نہیں جبکہ طلاق نامہ خود مفتی عثمان فاروقی نے اپنے ہاتھوں سے دیا ۔ دیتے وقت مقصد و ارادہ بھی یہی تھا کہ یہ دوسری بیوی کا طلاق نامہ ہے جو کہ اردو میں تحریر ہے ۔ اس کے علاوہ اس طلاق نامہ کو پہلی بیوی کے والد صاحب نے کئی رشتے داروں میں بھی تقسیم کیا تب بھی اس نے اس طلاق نامہ کا انکار نہیں کیا اور اب تقریباً دو سے تین ماہ کے بعد انکار کر رہاہے ۔ کیا یہ دین کے ایک حساس حکم کا مذاق نہیں ہے ؟</p><p>پوچھنا یہ ہے کہ اس طلاق نامہ کی شرعی طور پر کیا حیثیت ہے اور ایسے مذکورہ شخص کے لیے قرآن و حدیث کی روشنی میں کیا حکم ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ جس طرح زبانی طلاق دینے سے طلاق واقع ہو جاتی ہے ، اسی طرح تحریری طور پر بھی طلاق دینے سے طلاق واقع ہو جاتی ہے ، البتہ اگر شوہر کا طلاق دینے کا ارادہ نہ ہو  اور وہ بیوی کو ڈرانے یا مطمئن کرنے کے لیے جھوٹا طلاق نامہ بنوائے اور اس پر دو گواہ بھی بنا لے کہ طلاق نامہ بنوانے سے اس کا مقصد بیوی کو طلاق دینا نہیں ہے تو اس صورت میں طلاق واقع نہیں ہوتی ہے ۔نیز اگر شوہرنے وکیل سے صرف طلاق نامہ بنانے کا کہا اور اس کو طلاق نامہ کے الفاظ خود نہیں لکھوائے اور پھر اس پر دستخط بھی نہیں کیے تو اس صورت میں بھی طلاق واقع نہیں ہوگی۔</p><p> سوال کے ساتھ منسلک طلاق نامہ میں صراحت کے ساتھ یہ جملہ لکھا ہے کہ ""اب میں پیاری بیگم بنت محمد حسین کو تحریری طور پر طلاق ثلاثہ دیتا ہوں ""، لہذا صورت مسئولہ میں اگر شوہر نے خود طلاق نامہ بنوا کر دوسری بیوی کو بھیجا ہے تو اس صورت میں دوسری بیوی کو تین طلاقیں واقع ہو گئی ہیں چاہے دستخط شوہر کی جگہ کسی اور نے کیے ہوں ، البتہ اگر شوہر کا دوسری بیوی کو طلاق دینے کا ارادہ نہ تھا اور طلاق نامہ بنواتے وقت انہوں نے اس بات پر دو گواہ بنالیے تھے کہ طلاق نامہ بنوانے سے مقصد دوسری بیوی کوطلاق دینا نہیں ہے بلکہ صرف پہلی بیوی کو مطمئن کرنا ہے تو اس صورت میں طلاق واقع نہیں ہوئی ۔</p>",4771,jameya-tur-rasheed,طلاق کے احکام,تحریری طلاق  دینے کا بیان
2021-07-07,https://almuftionline.com/2021/07/07/4765/,عید کے غلط اعلان پر روزہ ٹوڑنے والوں پر صرف قضاء ہے یا قضاءمع الکفارہ؟,<p>کیافرماتے ہیں علماء کرام اس مسئلہ کے بارے میں کہ</p><p>        میرے گاؤں حیدر خیل شمالی وزیر ستان میں سال 2020 ،12مئی بروز بدھ کو عید منائی گئی، جبکہ ولادتِ قمر 12مئی رات بارہ بجے ہوئی تھی ،حیدرخیل کے چند غیر معتبرعلماء کرام نے شہادت کی بنیاد پر عید کا اعلان کیا تھا جس کی وجہ سے بعض لوگوں نے 12مئی کو عید منائی، جبکہ معتمد علماء کرام کی کمیٹی نے 12مئی کو روزہ رکھنے کا علان کیا جس کی بناء پر بعض لوگوں نے روزہ رکھا، لیکن حیدر خیل میں عید کا اعلان جب بعض علماء نے کیا  تو بعض روزہ دارحضرات نے یہ سمجھ کر روزہ توڑٕدیا کہ عید کے دن شیطان کا روزہ ہوتاہے ،اب طلب امر یہ ہے کہ آیاجن حضرات نے روزہ رکھ کر توڑ دیاتھا ان کے  ذمہ صرف قضاء ہے یا قضاء مع الکفارہ ہے ؟ یادرہے کہ بعض لوگوں نے 12 مئی کے دن کو کسی عالم یاا می کے کہنے پر روزہ توڑ دیا تھا، دلیل یہ دی تھی کہ آج گاؤں حیدرخیل میں عیدہے ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>        صورتِ مسئولہ میں جن لوگوں نے روزہ توڑا تھا وہ چونکہ شبہہ کی وجہ سے تھا اورشبہہ کی وجہ سے کفارہ ساقط ہوجاتاہے، لہذامذکورہ صورت میں روزہ توڑنے والوں پر صرف اس روزے کی قضاء ہے،کفارہ نہیں ۔</p>",4765,jameya-tur-rasheed,روزے کا بیان,رمضان کا چاند دیکھنے اور اختلاف مطالع کا بیان
2021-07-07,https://almuftionline.com/2021/07/07/4763/,ہاتھ سے انسانی خاکے بنا کر کمپیوٹر پر ڈیزائن کرنے کا حکم,"<p>عرض یہ ہے کہ میرا ایک دوست بہت اچھا <span dir=""LTR"">Graphic Designer </span>ہے اور ساتھ ساتھ بہت اچھا <span dir=""LTR"">Sketcher </span>(خاکے بنانے والا )بھی ہے ۔ اس کی ایک ایسے ادارے میں جاب لگی ہے جو اندرون و بیرون ممالک سے مختلف پروجیکٹ لیتے ہیں اور مختلف کارٹون اور اینیمیشن بنا کر دیتے ہیں ۔ میرا دوست پہلے ان کارٹون یا مرد و زن کے ہاتھ سے خاکے بناتا ہے پھر اسے کمپیوٹر پر ڈیزائن کرتا ہے ( <span dir=""LTR"">Sketch </span>کی منظوری کے بعد )</p><p>وہ اپنے کام اور اس کی آمدنی کے بارے میں فکرمند ہے ۔ برائے مہربانی رہنمائی فرمائیں ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>گرافک ڈیزائننگ کا کام اگر جائز طریقےسے اور جائز کام کے لیے کیا جائے تو اسے آمدنی کا ذریعہ بنانے میں شرعاکوئی خرابی نہیں ہے ، البتہ گرافک ڈیزائننگ میں وہ خدمات مہیا کرنا جو شرعاًممنوع ہیں ، درست نہیں۔انسانوں یا جانداروں کی واضح صورت کے مطابق کاغذ وغیرہ پر کارٹون بنانا تصویر کے حکم میں ہونے کی وجہ سے جائز نہیں ۔ احادیث صحیحہ میں تصویر بنانے والے کے بارے میں سخت وعیدیں وارد ہوئی ہیں ،البتہ اگر کارٹون میں انسانی صورت کا صرف خاکہ بنایا جائے ، لیکن آنکھیں کان ناک منہ وغیرہ اعضاء بدن پوری طرح انسانی ساخت پر نہ بنائے جائیں بلکہ محض ایک علامتی نشان کے طور پر ہوں ، جنہیں دیکھنے سے معلوم ہو کہ یہ حقیقی انسانی ساخت کا عکس نہیں ، بلکہ ایک تقریبی خاکہ ہے تو ایسے کارٹون بنانے کی اجازت ہے  ۔</p><p>نیز کارٹون اگر ڈیجیٹل صورت میں بنایا جائے تو اس کا حکم بھی یہی ہے کہ کارٹون انسان کے مکمل مشابہ نہ ہو ۔ اس کی آنکھیں کان ناک وغیرہ پوری طرح انسانی ساخت پر نہ بنائے جائیں ۔ دیکھنے سے ہی معلوم ہو جائے کہ یہ حقیقی انسانی ساخت کا عکس نہیں ہے بلکہ ایک تقریبی خاکہ ہے ، البتہ اگر ڈیجیٹل صورت میں کارٹون بنایا جائے اور اس کے بنانے سے شرعاً معتبر کوئی حقیقی مقصد وابستہ ہو جیسے عامۃ المسلمین کے دین و ایمان کی حفاظت کے لیےیا تعلیم و تربیت کے لیے تو ایسی صورت میں واضح ڈیجیٹل تصویر یا کارٹون پر مشتمل ویڈیو بنانے کی بھی گنجائش ہے ، بشرطیکہ اس میں کسی گناہ یا بے حیائی اور چہرے کی بے پردگی وغیرہ کے مناظر سے اجتناب کیا جائے   ۔</p>",4763,jameya-tur-rasheed,جائز و ناجائزامور کا بیان,کھیل،گانے اور تصویر کےاحکام
2021-07-07,https://almuftionline.com/2021/07/07/4650/,کاغذکے نوٹ اور سکے عرفی ثمن اور نقدی ہیں۔,<p>کیا کاغذ کے نوٹ اور جو سکہ آج کے دور میں چل رہا ہے اس کا استعمال حرام ہے؟ مجھ سے ایک شخص نے کہا کہ جس چیز کی قیمت ہو اسی کو خرید و فروخت کے لئے استعمال میں لایا جا سکتا ہے جیسے کھجور، سونے کا سکہ وغیرہ، کیا یہ بات صحیح ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کاغذاور سکہ اگرچہ خلقۃ ثمن اور نقدی نہیں ، لیکن ثمن عرفی ضرورہیں، اس لیے کہ حکومت کا ضمانت لینا کاغذ کے نوٹ اور سکے کے ثمن اور نقدی بننے کے لیے کافی ہے۔لہذا اس کے استعمال کو حرام کہنا صحیح نہیں ہے۔</p>",4650,jameya-tur-rasheed,خرید و فروخت کے احکام,بیع صرف سونے چاندی اور کرنسی نوٹوں کی خریدوفروخت کا بیان
2021-07-07,https://almuftionline.com/2021/07/07/4649/,ماہواری کپ کا حکم,"<p>خواتین کے لئے ایام حیض میں ماہواری کپ (<span dir=""LTR"">Menstrual cup</span>) جو سلکان (<span dir=""LTR"">Silicon</span>) سے بنا ہوتا ہےاور اس کو عضو خاص کے اندر لگایا جاتا ہے اور خون جمع ہونے کے بعد نکال دیا جاتا ہے، کیا اس کا استعمال جائز ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>حیض کا خون جمع کر کے نکالنے کے لیےماہواری کپ کا استعمال جائز ہے،یہ کرسف کی جدید شکل ہے اورفقہاء کرام نے کرسف کے استعمال  کو جائز لکھا ہے۔</p>",4649,jameya-tur-rasheed,پاکی کے مسائل,حیض،نفاس اور استحاضہ کا بیان
2021-07-07,https://almuftionline.com/2021/07/07/4648/,عورت کاہاتھ پر مہندی سے کچھ لکھنا,<p>کیا عورت اپنے ہاتھ پر مہندی سےاپنا یا اپنے شوہر کا نام لکھ سکتی ہے مثلا محمد علی؟ نیز کیا اللہ لکھ سکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نفس کلمات بلکہ نفس حروف ہجاء بھی شرعا قابل احترام ولائق ادب ہیں، لہذا ان کے احترام وادب کے منافی کوئی فعل بھی درست نہیں،لہذا ہاتھوں پر مہندی سے کوئی بھی پورا نام یا محض علامتی کوڈ یا اشارہ کے طور پر کوئی ایک حرف لکھنابھی مکروہ ہے، بالخصوص اسماء الہیہ ومقدسہ کا احترام وادب تو اور بھی زیادہ مؤکد ہے،بالخصوص  ان کا ایسی جگہ لکھناکہ جہاں ان کونجاست لگنے کا بھی اندیشہ وگمان ہوتو سراسر ناجائزاور گناہ ہے۔(فتاوی فریدیہ:ج۱،ص۴۹۷)</p>",4648,jameya-tur-rasheed,جائز و ناجائزامور کا بیان,لباس اور زیب و زینت کے مسائل
