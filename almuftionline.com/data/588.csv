issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-28,https://almuftionline.com/2021/12/28/6346/,ٹرک ڈرائیوروں سے لوڈ دینے کے عوض پیسے لینا,<p>ایک کمپنی ہے جو کریٹ، میخ، شالی (کریٹ میں پھلوں کے نیچے بچھائی جانے والی گھاس)، کاغذ، دوا، اسپرے وغیرہ کا کام کرتی ہے۔ وہ زمین داروں کو یہ چیزیں دیتی ہے، اور ان کا مال کوٹی والوں کو بھیجتی ہے۔ لوگ اپنا مال مثلا سیب، زرد آلو، چیری، آلو، پیاز وغیرہ کمپنی کو دیتے ہیں، کمپنی ٹرک وغیرہ بھیج کر مالکان سے مال وصول کرتی ہے اور پھر بذریعہ ٹرک کوٹی والوں کو بھیجتی ہے۔  </p><p>کمپنی ٹرک والوں کو کرایہ کی رسید دیتی ہے جسے بلٹی کہتے ہیں، اور ٹرک والے سے 3 ہزار یا 5 ہزار کمیشن لوڈ دینے کی مد میں وصول کرتی ہے جو مزدور کے علاوہ کمپنی اپنے فائدہ کے لیے بطورِ دلالی لیتی ہے۔ مثلا کمپنی ٹرک والے کو ملتان تک 20 ہزار کا کرایہ لکھ دیتی ہے اور اس سے 3 یا 5 ہزار وصول کرلیتی ہے۔ ٹرک ڈرائیور مال لے جاکر کوٹی والے کے حوالے کردیتا ہے اور اس سے 20 ہزار کرایہ وصول کرلیتا ہے۔ کوٹی والا یہ 20 ہزار مالکِ کریٹ کے کھاتے میں لکھ دیتا ہے، اور پھر مال فروخت ہونے پر مالکِ کریٹ سے وصول کرتا ہے۔</p><p>کمپنی والوں سے پوچھا گیا کہ آپ ٹرک والوں کو لوڈ دینے پر رقم کیوں لیتے ہیں؟ تو انہوں نے کہا کہ یہ بہت ذمہ داری کا کام ہے، ایک تو ہم ٹرک والے کو لوڈ دیتے ہیں، دوسرا اگر مالک کے مال سے کچھ کریٹ غائب ہوجائیں تو گم شدہ کریٹوں کی ذمہ داری ہم پر ہوتی ہے، ہم پھر مالکان کو ان کریٹوں کی ادائیگی اس رقم سے کرتے ہیں جو ہم ٹرک والوں سے وصول کرتے ہیں۔</p><p>سوال یہ ہے کہ کیا کمپنی والوں کا اس طرح کرنا درست ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں کمپنی والوں کا ٹرک ڈرائیوروں کو لوڈ دینے کی وجہ سے ان سے پیسے لینا شرعا جائز نہیں، کیونکہ ٹرک ڈرائیور اور کمپنی کے درمیان ہونے والا معاملہ عقدِ اجارہ ہے، ڈرائیور کو لوڈ دینا خود عقدِ اجارہ کا تقاضا ہے، اور جو کام عقد کی وجہ سے لازم ہو، اس پر الگ سے کچھ لینا رشوت کے  زمرے میں</p><p>داخل ہے، جس سے اجتناب واجب ہے۔  </p><p>جہاں تک لوڈنگ کا تعلق ہے تو اگر کمپنی والے ٹرک ڈرائیوروں سے کہہ دیں کہ لوڈنگ بھی آپ کی ذمہ داری ہوگی یا وہ صراحتًا نہ کہیں، لیکن عرف اور مارکیٹ میں یہ ٹرک ڈرائیوروں کی ذمہ داری سمجھی جاتی ہو تو پھر لوڈنگ ان پر لازم ہوگی، چاہے وہ خود کریں یا مزدور کو پیسے دے کر ان سے کرائیں۔ لیکن اگر عقد میں مال لوڈ کرنا ڈرائیور کے ذمے مشروط نہ ہو، اور عرف میں بھی یہ ٹرک ڈرائیور کی ذمہ داری نہ سمجھی جاتی ہو، بلکہ اس کا کام صرف مال ایک جگہ سے دوسری جگہ منتقل کرنا ہو، تو پھر لوڈنگ اور اس کی اجرت کمپنی والوں پر لازم ہوگی، ڈرائیوروں سے اس مد میں رقم وصول کرنا جائز نہیں ہوگا۔  </p><p>رہی نقصان کی بات تو اس کی تلافی کے لیے بھی ڈرائیوروں سے رقم لینا جائز نہیں۔ البتہ اگر کسی ٹرک ڈرائیور کی تعدی (زیادتی) یا تقصیر (کوتاہی) کی وجہ سے کوئی نقصان ہو تو اس ڈرائیور سے صرف نقصان کے بقدر ضمان لینا جائز ہوگا۔ اگر ٹرک ڈرائیور کا قصور وار یا بے قصور ہونا واضح نہ ہو تو آدھے نقصان کی حد تک صلح کرنے کی بھی گنجائش ہے۔   </p>",6346,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2021-12-28,https://almuftionline.com/2021/12/28/6231/,نکاح سے متعلق ایک غلط فہمی کا ازالہ (کیاواقعی اگر کسی گھر میں تین لوگوں کی ایک ساتھ شادی ہوتی ہے  تو ان میں سے کسی نہ کسی کے نکاح میں پریشانی ہوتی ہے؟),<p>میرے گھر میں میرے بڑے بھائی ، میری اور میری چھوٹی بہن کی شادی ہونے والی ہے ، میں نے لوگوں کو یہ کہتے ہوئے سنا ہے کہ اگر کسی گھر میں تین لوگوں کی ایک ساتھ شادی ہوتی ہے  تو ان میں سے کسی نہ کسی کے نکاح میں پریشانی ہوتی ہے یعنی وہ پریشان رہتا ہے ، کیا یہ بات ٹھیک ہے ، اس کی وضاحت فرما دیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایک گھر میں ایک ساتھ ایک سے زائد شادیاں  مثلاً   دو یا تین   یا چار وغیرہ  کرنے میں شریعت کی رو سے کوئی خرابی نہیں ہے اور نہ ایسا کرنے سے کسی کو کوئی پریشانی اور تکلیف لاحق ہوتی ہے۔ چنانچہ سوال میں مذکور بات بالکل منگھڑت اور بے بنیاد ہے۔ ایسے غلط خیالات سے خود کو دُور رکھنا چاہیے۔</p>",6231,jameya-tur-rasheed,نکاح کا بیان,نکاح صحیح اور فاسد کا بیان
2021-12-28,https://almuftionline.com/2021/12/28/6230/,مسجد کیلئے خریدی گئی زمین  کو بیچ کر یتیم بچوں کی مدد کر نے کا حکم,<p>میں نے پاکستان میں مسجد کیلئے ایک جگہ لی تھی،  ایک گھر میں کچھ یتیم بچے ہیں ، تو کیا میں وہ مسجد والی جگہ بیچ کر ان یتیم بچوں کی مدد کر سکتا ہوں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مسجد کے لئے  خریدی گئی زمین  میں وقف  تام ہونے اور زمین  واقف کی ملکیت سے نکلنے  کیلئے  یہ ضروری ہے کہ وہاں واقف کی اجازت  سے ایک بار  آذان و اقامت کے ساتھ نماز پڑھ لی گئی ہو یا واقف نے  محض زبانی طور پر  یہ  کہہ دیا   ہو کہ میں  نے یہ زمین مسجد کے لئے وقف کر دی ،    لیکن صورت مسئولہ  سے بظاہر   ایسا معلوم ہوتا ہے کہ یہاں صرف مسجد کے لئے زمین وقف کرنے  کا ارادہ کیا گیا ہے اور باقاعدہ مسجد کی تعمیر اور  اس میں نماز کی ادائیگی  شروع  نہیں کی گئی۔ چنانچہ اگر معاملہ اسی طرح ہے تو محض ارادہ اور نیت سے یہ زمین وقف شمار نہ ہو گی اور   آپ  کے لئے اس زمین کو فروخت کر کے  اس کے پیسوں سے یتیم بچوں کی مدد کرنا  بھی جائز ہو گا۔</p>",6230,jameya-tur-rasheed,وقف کے مسائل,مسجد کے احکام و مسائل
2021-12-28,https://almuftionline.com/2021/12/28/6229/,عورت کا اپنی نند اور اس کے قریب البلوغ لڑکے کے ساتھ عمرہ کیلئے جانے کا حکم,<p>کیا میری بہن اپنے شوہر کی بہن (نند)اور شوہر کے بھانجے جس کی عمر ۱۰، ۱۲   سال ہے، کیا ان کے ساتھ عمرہ کرنے جا سکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>عورت کا تین دن سے زیادہ  کی مسافت کا  سفر( چاہے حج یا عمرہ    کا ہو)کرنے کیلئے شرعاً ضروری ہے کہ  اس کا کوئی محرم اس کے ساتھ ہو یعنی بغیر محرم کے اس کا سفر کرنا جائز نہیں ہے   اور  صورت مسئولہ   میں آپ کی بہن کے شوہر کا بھانجا آپ کی بہن کے لئے نا محرم ہے ۔ چنانچہ آپ کی بہن کیلئے اس کے شوہر کی بہن اور بھانجے کے ساتھ  عمرہ کرنے  کیلئے جانا جائز نہیں ہے۔</p>",6229,jameya-tur-rasheed,حج کے  احکام ومسائل,حج  وعمرہ کے فرائض،واجبات کابیان
2021-12-28,https://almuftionline.com/2021/12/28/6226/,بغیر  دعوت  کسی کی شادی میں جانے اور  وہاں  کھانا کھانے کا حکم,<p>میں کسی کی شادی میں بن بلائے گیا تھا اور وہاں کھانا بھی کھایا تھا، اب اس کا کیا کفارہ ہو گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی کی شادی  یا دعوت   میں بن بلائے  (صراحتاً یا  دلالتاً اجازت کے بغیر )جانا اور وہاں کھانا وغیرہ کھانا  ایک انتہائی  غیر اخلاقی اور  ناجائز کام  ہے۔ احادیث میں اس عمل کے متعلق سخت الفاظ میں مذمت بیان کی  گئی ہے ۔ چنانچہ آپ کو چاہیے کہ شادی کے میزبان کو کسی طرح آپ کے شادی میں آنے اور وہاں کھانا کھانے کی اطلاع  دے کر ان سے معافی مانگ لیں  اور آئندہ اس برے کام سے خود کو بچائیں ۔</p>",6226,jameya-tur-rasheed,جائز و ناجائزامور کا بیان,کھانے پینے کے مسائل
2021-12-28,https://almuftionline.com/2021/12/28/6221/,سودی قرض لینے والی کمپنیز میں انویسٹمنٹ کرنے سے متعلق سوالات,"<p>میں مختلف اداروں   کے ٹریژری ڈپارٹمنٹ کو  انوسٹمنٹ کے حوالے سے  گائیڈکرتا ہوں یعنی کہ وہ اپنے فنڈزکو کس کس جگہ پر لگا کر  بہتر نفع کما سکتے ہیں؟ میری کوشش یہ ہوتی ہے کہ تمام تر انويسٹمنٹ شریعت کے مطابق ہو  اور بہت سارے اداروں کو  جو ناجائز سرمایہ کاری میں ملوّث تھے وہاں سے ہٹا کر جائز سرمایہ کاری میں لگا چکا ہوں۔بعض اوقات  کام کرتے ہوئے مندرجہ ذیل صورتوں کا سامنا ہوتا ہے:</p><p>1. کبھی ایسا  ہوتا ہے کہ کسی ادارے کا فنڈ کسی ایسی کمپنی کے شیئرز میں لگانا ممکن ہوتا ہے جن کا اصل کاروبار بھی حلال ہوتا ہے  او ر شریعہ اسکریننگ کی باقی شرائط پر بھی پورا  اترتے ہیں ،لیکن اس کمپنی کے سودی قرضوں  اور اثاثوں کی نسبت  ۳۷ فیصد سے زیادہ ہوتی ہے ۔ اس وجہ سے<span dir=""LTR"">KMI</span> میں لسٹ نہیں ہوپاتی اور جو کمپنیز لسٹڈ ہوتی ہیں ان میں کسی وجہ سے فنڈ لگانا ممکن نہیں ہوتا، ایسی صورت میں اگر ان کو منع کردیا جائے تو زیادہ نفع کمانے کے چکر میں یہ ادارے  بالکل سودی اور غیرشرعی سرمایہ کاری کی  طرف چلے جاتے ہیں۔پوچھنا یہ ہے کہ ایسی صورت میں ان اداروں کے فنڈز مذکورہ  کمپنیز کے شیئرز میں انویسٹ کر نے کی کو گنجائش ہے یا نہیں ۔ </p><p>2. کبھی ایسا  ہوتا ہے کہ کسی ادارے کے فنڈ کو ایسی کمپنی کے شیئرز میں لگوا دیتا  ہوں جو <span dir=""LTR"">KMI</span> انڈیکس کے مطابق جائز ہوتے ہیں، لیکن کچھ ہی دنوں کے بعد  معلوم ہوتا ہے کہ وہ  کمپنی انڈیکس سے اس وجہ سے نکال دی  گئی کہ اس کے سودی قرضوں اور اثاثوں کے مابین نسبت ۳۷ فیصد  سے تجاوز کر کے ۴۰ ،۵۰ یا اس سے بھی زیادہ  ہوچکی ہے، ایسا  دو وجہ سے ہوتا ہے: کبھی تو کمپنی نے مزید سودی قرضہ  لے لیا ہوتا ہے  اور کبھی کسی جائز لائیبلٹی (<span dir=""LTR"">Liability</span>) کی ادائیگی کردی ہوتی ہے، جس سے ان کے اثاثوں میں کمی  واقع ہوتی ہے اور سودی قرضوں کا تناسب بڑھ جاتا ہے۔ ایسی صورت  میں اگر سرمایہ واپس نکالا جائےتو  شدید مشکلات اور خسارے کا سامنا کرنا پڑتا ہے ۔ اس چیز  سے ڈرتے ہوئے  بہت سارے  سرمایہ کار ادارےاسلامی سرمایہ کاری کی طرف آنے کی ہمت نہیں کرتے۔ پوچھنا یہ ہے کہ ایسی صورت میں سرمایہ کاری برقرار رکھنے کی گنجائش ہےیا نہیں؟ اگر نہیں تو اس کا کیا متبادل ہوسکتا ہے؟</p><p>3.کبھی ایسا ہوتا ہے کہ بڑے پیمانے پر سرمایہ کاری کے لیے کسی ہولڈنگ کمپنی کے ساتھ شرکت کا معاملہ کرنا پڑتا ہے، جبکہ ہولڈنگ  کمپنی کے پاس ایسے شیئرز بھی ہوتے ہیں جو سودی قرض کا تناسب ۳۷  فیصد سے زیادہ ہونے کی وجہ سے <span dir=""LTR"">KMI</span> انڈیکس سے خارج ہوتی ہے،  کیا ایسی کمپنی کے ساتھ  کاروبار میں شراکت کی جاسکتی ہے؟</p><p>4. کیا ایسی صورت میں  ملائیشیا  کے اسکریننگ کرائیٹیریا <span dir=""LTR"">SC of Malaysia</span> کو فالو کیا جاسکتا ہے۔کیونکہ ان کے نزدیک سودی قرض اور ااثاثوں کے مابین نسبت کو نہیں دیکھا جاتا۔</p><p>5. کبھی ایسا ہوتا ہے کہ ایک کمپنی <span dir=""LTR"">KMI</span> پر تو شریعہ کمپلائینٹ  نہیں لیکن دیگر انڈکسز مثلاً <span dir=""LTR"">AAIOFI</span>، <span dir=""LTR"">DOW JONES</span>، <span dir=""LTR"">SC of Malaysia</span>پر شریعہ کمپلائینٹ   ہوتی ہے، کیا ایسی کمپنی میں کسی فرد یا ادارے کو  انوسٹمنٹ کروائی جاسکتی ہے۔</p><p>6.کبھی ایسا ہوتا ہے کہ کسی فردمثلاً <span dir=""LTR"">A</span> نے بینک سے سودی قرض لے کر کوئی کاروبار شروع کر لیا  اور بعدمیں <span dir=""LTR"">B</span> کو پیشکش کی کہ میرے ساتھ کاروبار میں شریک ہو جائیں کیا <span dir=""LTR"">B</span> اس کاربار میں <span dir=""LTR"">A</span>کے ساتھ شریک ہو سکتا ہے جبکہ کاروبار کا کل سرمایہ<span dir=""LTR"">A</span> نے سودی قرض  سے وصول کیا ہے جس کی ادائیگی بھی ابھی باقی ہے ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوالات کے جوابات بالترتیب ملاحظہ فرمائیں:</p><ol>
<li>سودی بینکوں کی غالب رقوم حلال ہوتی ہیں، کیونکہ اس میں عام لوگوں کی رقوم جمع ہوتی ہیں، جن کو بغیر وجہ کے حرام نہیں قرار دیا جاسکتا، اسی طرح بینک کی طرف سے دی جانے والی جائز خدمات جیسے ڈیبٹ کارڈ، چارج کارڈ، اے ٹی ایم کارڈ جاری کرنے اورکرنٹ اکاؤنٹ کھولنے وغیرہ کے عوض لی  جانے والی اجرت شرعاً حرام نہیں ہوتی۔ اور انہی غالب حلال رقوم سے ہی بینک کمپنیز کو سود پر قرض کی سہولت فراہم کرتا ہے، یہ قرض کا معاہدہ اگرچہ سودی ہونے کی وجہ سے ناجائز اور گناہ کبیرہ ہے، جس سے بچنا لازم ہے، لیکن اس معاہدہ کے تحت لی جانے والی قرض کی رقم حرام نہیں ہوتی اور نہ ہی اس رقم سے شروع کیا جانے والا جائز کاروبار حرام ہوتا ہے، بلکہ اگر کمپنی کے کاروبار میں کوئی خلافِ شرع کام نہ ہو رہا ہو تو اس سے حاصل شدہ نفع  بھی حرام نہیں سمجھا جائے گا۔جہاں تک ایسی کمپنیز میں رقم انویسٹ کرنے سے منع کرنے کا تعلق ہے تو  اس کی دو وجہیں ہیں:</li>
</ol><p><strong>پہلی وجہ:</strong> کوئی بھی کمپنی جب نفع کا حساب کرتی ہے تو تمام اخراجات اور لائیبلٹیز (<span dir=""LTR"">Liabilities</span>) کی رقم نکالنے کے بعد جو رقم باقی بچتی ہے اس کو بطورِ نفع تقسیم کرتی ہے اور لائیبلٹیز (<span dir=""LTR"">Liabilities</span>) میں وہ سود بھی شامل ہوتا ہے جو قرض لینے کی بنیاد پر بینک وغیرہ کو ادا کرنا ہوتا ہے، اس طرح سود کی ادائیگی میں ہر شیئرہولڈر کا حصہ بھی شامل ہوتا ہے، مثلا: اگر کسی کمپنی کے ذمہ ایک کروڑ روپیہ قرض اور اس پر پانچ لاکھ روپیہ سود واجب الاداء ہے تو سود کی رقم کا حساب کرنے سے پہلے ہر شیئرہولڈر کو ملنے والا متوقع نفع مثلاً: ایک سو دس روپے تھا، جبکہ سود کا پانچ لاکھ شامل کرکے ہر شیئرہولڈر کا نفع کم ہو کر سو روپے تک آگیا اور اورپر والے دس روپے سود کی ادائیگی میں شامل کرلیے گئے، جبکہ سود کا ایک روپیہ بھی جس طرح لینا گناہ کبیرہ اسی طرح دینا ہے۔</p><p><strong>وجہ نمبر2:</strong> دوسری وجہ یہ کہ ہے سودی لین دین اور سودی معاہدات کے بھیانک دروازے کو بند کرنا مقصودہوتاہے، کیونکہ سودی قرض کی بنیاد پر جب ایسی کمپنیزکے شیئرز نہیں خریدے جائیں گے تو کاروبار کے لیے ان کے پاس لوگوں کا پیسہ نہیں پہنچے گا اور ان  کی حوصلہ شکنی ہو گی، جس کی وجہ سے وہ کمپنیز سودی معاہدات سے دور رہیں گی۔</p><p> اس لیے اصل تو یہی ہے کہ ایسی کمپنیز کے شیئرز بالکل نہ خریدے جائیں جن پر تھوڑا ساسود بھی واجب ہو، تاکہ سود دینے کا گناہ لازم نہ آئے، البتہ سود کی بہتات اور شریعہ کمپلائنٹس کمپنیز کے کم ہونے کی وجہ سےلوگوں کو  کچھ گنجائش دی جاتی ہے اور ان کو اس بات کا پابند بنایا جاتا ہے کہ ایسی کمپنیز کے شیئرزخریدے جائیں جن کی حرام آمدنی کا تناسب مجموعی آمدن میں سے پانچ فیصد <span dir=""LTR"">(5%)</span>  اور اس کےسودی قرضوں کا تناسب تیس فیصد(<span dir=""LTR"">30%</span>) سے زائد نہ ہو، یہ دراصل ایوفی <span dir=""LTR"">(AAIOFI)</span> کا معیار ہے اور اسی پر عمل کرنا بہتر ہے، کیونکہ اس میں احتیاط کا عنصر زیادہ ہے۔</p><p> لہذا عام حالات میں ایوفی کے معیار کے مطابق تیس فیصد(<span dir=""LTR"">30%</span>) سے زیادہ سودی قرض لینے والی کمپنیوں میں سرمایہ نہ کی جائے، البتہ مذکورہ صورت میں چونکہ سودی اور غیر شرعی کام کرنے والی کمپنیوں میں سرمایہ کاری کرنے والے اداروں کو ترغیب دینا مقصود ہے، اس لیے ان کے لیے <span dir=""LTR"">KMI</span> <span dir=""LTR"">(Karachi Meezan Index)</span> کے معیار پر پورا اترنے والی کمپنیوں میں بھی سرمایہ کاری کرنے کی گنجائش ہے، البتہ  ایسی کمپنیز میں رقم انویسٹمنٹ نہ کی جائے جن کے سودی قرضوں کی شرح کے ایم آئی <span dir=""LTR"">(KMI)</span>کے معیار سے زیادہ ہو اور آج کل <span dir=""LTR"">KMI</span> کامعیاراس کی ویب سائٹ کے مطابق سینتیس <span dir=""LTR"">(37%)</span> فیصدہے۔ نیزاگر کوئی کمپنی <span dir=""LTR"">KMI</span> میں لسٹڈ نہ ہو، مگر اس کا بنیادی کاروبار جائز اور حلال ہواوراس کے سودی قرضوں کی شرح  ایوفی <span dir=""LTR"">(AAIOFI)</span>کے معیارسے زیادہ  نہ ہو تو اس میں بھی  رقم انویسٹ کی جا سکتی ہے اور اس انویسٹمنٹ سے حاصل شدہ نفع حرام نہیں ہو گا۔</p><p>یہ بات واضح رہے کہ سودی قرض لینے والی کسی بھی کمپنی میں انویسٹمنٹ کرنے کی صورت میں شیئر ہولڈر کی ذمہ داری ہے کہ وہ کمپنی کی سالانہ میٹنگ  <span dir=""LTR"">(GAM)</span> میں ڈائریکٹران کو سودی قرض لینے سے زبانی اور تحریری طور پر ضرور منع کرے اور غیر اختیاری طور پر اس کے حصہ کے نفع سے جو سود ادا کیا گیا اس پر اللہ تعالیٰ سے توبہ اور استغفار کرنا ضروری ہے۔</p><ol>
<li>مذکورہ صورت میں جب وہ کمپنی کے ایم آئی <span dir=""LTR"">(KMI)</span>کی لسٹ سے نکل جائے تو اوّلاً اس کمپنی سے سرمایہ نکانے کی کوشش کرنا چاہیے، خواہ کسی بھی وجہ سے وہ کمپنی کے ایم آئی(<span dir=""LTR"">KMI</span>) کی لسٹ سے نکلی ہو،  کیونکہ کمپنی کے ذمہ جتنا زیادہ سودی قرض ہو گا ہر شیئرہولڈر کو اتنا ہی زیادہ سود ادا کرنا پڑے گا، البتہ اگر فوری  طور پر سرمایہ واپس لینا کافی مشکلات کا باعث ہو تو مناسب اور ضروری تاخیر کی بھی گنجائش ہے۔ نیز جتنی مدت تک مذکورہ کمپنی میں سرمایہ لگا رہے گا اس مدت کے دوران ضروری ہے کہ شیئر ہولڈر اپنی ذمہ داری سے سبکدوش ہونے کے لیے سالانہ میٹنگ میں کمپنی کے مالکان کو سودی قرض لینے سے منع کرے اور اس کے خلاف آواز اٹھائے۔</li>
<li>اگر ہولڈنگ کمپنی سودی قرضوں کے تناسب کے زیادہ ہونے کی وجہ سے کے ایم آئی (<span dir=""LTR"">KMI</span>)کی ِلسٹ میں شامل نہیں تو اس کمپنی میں سرمایہ کاری نہ کی جائے۔ جیسا کہ جواب سوال نمبر1 تحت گزر چکا ہے۔</li>
<li>اگر کمپنی کے ایم آئی<span dir=""LTR"">(KMI)</span>کی لسٹ میں شامل نہیں تو عام حالات میں دیگر شریعہ اسکریننگ کرنے والے اداروں کی لسٹ میں شامل شدہ کمپنیز کے شیئرز خریدنے کی اجازت نہیں دی جا سکتی، کیونکہ دیگر ممالک کے ادارے مختلف فقہی مسالک سے تعلق رکھتے ہیں، جیسے ملائیشیا کے علماء شافعی مسلک کو لیتے ہیں اور ایوفی میں چاروں مسالک کے علمائے کرام شامل ہیں اور معاملات مالیہ میں چاروں مذاہب کے فقہائے کرام کے درمیان اختلاف بھی ہے اور ہر ادارہ اپنے فقہی اصولوں کے مطابق کمپنیز کی شریعہ اسکریننگ کرتا ہے، لہذا حنفی شخص کو بغیر تحقیق کے ان اداروں کی لسٹ میں شامل کمپنیز میں انویسٹمنٹ نہیں کرنا چاہیے۔</li>
</ol><p>البتہ سوال میں چونکہ ان اداروں کے بارے میں پوچھا گیا ہے جو زیادہ نفع کمانے کی خاطر سودی اور غیر شرعی کمپنیوں میں انویسٹمنٹ کرتے ہیں تو ان کو ترغیب دے دیگر ممالک کے شریعہ اسکریننگ کرنے والے اداروں کی شریعہ کمپلائنٹس کمپنیز میں انویسٹمنٹ کروانا ٲھون البلیتین (دو آزمائشوں میں سے کم درجے کی آزمائش کو اختیار کرنا)کے اصول کے تحت بہر حال بہتر ہے، اگرچہ ان کے سودی قرضوں کی شرح کے ایم آئی کے معیار کے مطابق سینتیس(<span dir=""LTR"">%</span>37) فیصد سے زیادہ ہو۔ کیونکہ اس سے کم از کم اتنا فائدہ ضرور ہو گا کہ اس کمپنی کا بنیادی کاروبار حلال ہونے کی وجہ اس  سے حاصل شدہ نفع حرام نہیں ہو گا، باقی سود دینے کا گناہ ہو گا، جس پر اللہ تعالیٰ سے توبہ واستغفار کرنا اور سالانہ میٹنگ میں کمپنی کو سودی قرض لینے سے منع کرنا ضروری ہے، اس کے ساتھ ساتھ یہ کوشش بھی کرنا چاہیے کہ کسی ایسی کمپنی میں انویسٹمنٹ کی جائے، جو کے ایم آئی کی لسٹ میں شامل ہو اور اس کے سودی قرضوں کی شرح کم سے کم ہو۔</p><p>یہ بات بھی یاد رہے کہ سوال میں ذکر کی گئی عبارت کہ ایوفی(<span dir=""LTR"">AAIOFI</span>) اور ملائیشیا کی ایس  اے سی (<span dir=""LTR"">Sharia</span> <span dir=""LTR"">Advisary Council</span>)کے معیار کے مطابق سودی قرضوں اور اثاثوں کے درمیان نسبت کو نہیں دیکھا جاتا، درست نہیں، کیونکہ  کمپنیز کے شیئرز خریدنے کے لیے ایوفی (<span dir=""LTR"">AAIOFI</span>) کے معیار کے مطابق تیس فیصد(<span dir=""LTR"">30%</span>) اور ایس اےسی (<span dir=""LTR"">Sharia Advisary Council</span>)کے معیار کے مطابق تینتیس فیصد (<span dir=""LTR"">33%</span>)سے زائد قرضوں کی شرح نہیں ہونی چاہیے۔ البتہ ڈاؤ جونز (<span dir=""LTR"">Dow Jounes</span>)کے معیار کی صراحت نہیں مل سکی، بہرحال ہماری معلومات کے مطابق  شریعہ اسکریننگ کرنے والے ہر ادارے کے معیار میں حرام آمدن اور سودی قرضوں سے متعلق ایک مخصوص حد (<span dir=""LTR"">Limit</span>) ہوتی ہے۔</p><ol>
<li>اس کا جواب سوال نمبر4 كے تحت دیا جا چکا ہے۔</li>
<li>اس کا جواب سوال نمبر1کے جواب کے تحت تفصیل سے دیا جا چکا ہے کہ اگرچہ سودی قرض لینا گناہِ کبیرہ ہے، لیکن اگر کوئی شخص مکمل سودی قرض لے کر جائز اور حلال کاروبار شروع کرے تو اس سے کاروبار حرام نہیں ہوتا، لہذا اس کے ساتھ کاروبار کرنا جائز ہے، البتہ چونکہ سودی قرض کی ادائیگی ابھی قرض لینے والے کے ذمہ باقی ہے، اس لیے اس کے ساتھ کاروبار میں شریک ہوتے وقت یہ طے کرنا ضروری ہے کہ سودی معاہدہ کے تحت واجب شدہ سود کی ادائیگی فریق اول یعنی قرض لینے والے کے ہی  ذمہ ہو گی، تاکہ کاروبار میں شریک ہونے والے شخص کی سود کی ادائیگی میں شرکت لازم نہ آئے۔</li>
</ol>",6221,jameya-tur-rasheed,شرکت کے مسائل,شرکت سے متعلق متفرق مسائل
2021-12-28,https://almuftionline.com/2021/12/28/6157/,کیا ستارے ملانا جائزہے؟,<p>کیا شادی سے پہلے لڑکے اور لڑکی کے ستارے ملانا جائزہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایسا کرنا جائز نہیں۔ اسی طرح   ستاروں کی چال دیکھ کر مستقبل کے حوالے  سے پیش گوئی کرنا اور ان کو واقعات میں مؤثرِ  حقیقی سمجھنا بھی جا ئز نہیں ۔البتہ ستاروں کی متعین حرکت اور سمت  سے  شرعی اَحکام میں مدد لینا مطلوب و مستحسن ہے،  مثلاً نماز کے اوقات معلوم کرنا، قبلہ کا رخ معلوم کرنا وغیرہ۔نیز ان کی چال سے تخمینی طور پر موسم کا  اندازہ بھی کیا جاسکتاہے۔</p>",6157,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-12-28,https://almuftionline.com/2021/12/28/6131/,کنایہ الفاظ سےغصہ کی حالت میں طلاق دینا,"<p>میں بیان کرتاہوں کہ میری زوجہ حسینہ مائی کوغلط فہمی ہوئی اوراس نےمجھ پرالزام لگایاکہ:تونےمجھے تعویذ ڈالے ہیں ،میں نےزبانی کہاکہ میں نےنہیں ڈالے،لیکن وہ قسم لینےپرڈٹ گئی،تومیں نےاس کی تسلی کےلیےقرآن مجید،فرمان حمیداٹھاکرکہا""میں نےتجھےتعویذ نہیں ڈالے""بعدازاں صفائی دینےپرمیں نےکہا کہ""تومجھ سےگئی اور میں تجھ سےگیا""یہ حروف بھی غصہ میں منہ سےنکالےجبکہ میراطلاق دینےکاکوئی ارادہ نہیں تھا،محمد طارق ولدرب نواز موقع کا گواہ ہے،جس نےمیرےیہ الفاظ سنےلہٰذا میں نےطلاق نہیں دی اورنہ ہی میں دینا چاہتاہوں۔</p><p>جوکچھ میں نےتحریرکرایاہےمیرےبہترین علم کےمطابق درست ہے،کوئی امرمخفی یاپوشیدہ نہیں ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسؤلہ میں آپ کےیہ الفاظ""تومجھ سےگئی اورمیں تجھ سےگیا""طلاق کےکنائی الفاظ کی پہلی قسم سےہیں،جن کاحکم یہ ہےکہ ان  سےغصہ وغیرہ ہرحالت میں اس وقت طلاق واقع ہوتی ہے،جب شوہرکااس قسم کےالفاظ سےبیوی کوطلاق دینےکاارادہ(نیت) بھی ہو۔</p><p>لہٰذامذکورہ صورت میں اگرآپ حلفیہ بیان دےسکتےہیں کہ واقعتاًآپ  کاان الفاظ سےطلاق دینےکاارادہ نہیں تھا،توبیوی پرطلاق واقع نہیں ہوئی۔</p>",6131,jameya-tur-rasheed,طلاق کے احکام,طلاق دینے اورطلاق واقع ہونے کا بیان
2021-12-28,https://almuftionline.com/2021/12/28/5690/,مصنوعی دانت لگوانا,<p>کیا فرماتے ہیں مفتیان کرام اس مسئلہ کے بارے میں کہ    مصنوعی دانت لگوانا کیسا ہے؟ کیا ان کے ساتھ وضو اور غسل ہو جاتا ہے، یا غسل کرتے وقت ان کو نکالنا  ضروری ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>عذر کی بنا پر مصنوعی دانت لگوانے میں کوئی حرج نہیں۔ اگر  مصنوعی دانت  اس طرح لگائے گئےہوں کہ ان کے نیچے پانی نہ پہنچ رہاہوتو اگر دانت  آسانی سےعلیحدہ ہو سکتے ہوں تو غسل میں ان کو نکال کر کلی کرنا لازم ہے۔ اور اگر  بآسانی  علیحدہ  نہ ہو سکتےہوں تو ان کا نکالنا ضروری نہیں،بلکہ وہ اصلی دانت کے حکم میں ہو ں گے ۔</p>",5690,jameya-tur-rasheed,پاکی کے مسائل,معذور کے احکام
2021-12-28,https://almuftionline.com/2021/12/28/5678/,بیوی کی پٹائی کرنا,<p>کیا فرماتے ہیں مفتیان کرام اس مسئلہ کے بارے میں کہ   میری اپنی  بیوی  کے ساتھ اکثر ان بن ہوتی رہتی ہے، کبھی مجھے غصہ آ جاتا ہے تو میں اپنی بیوی کی پٹائی بھی کر دیتا ہوں۔ میری   آپ رہنمائی فرمائیں کہ کیا شرعاً بیوی کی پٹائی کرنا جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اسلام نے ایک عورت کے ماں، بیوی، بیٹی وغیرہ کی حیثیت سے  تمام مقدس رشتوں کو عزت دی ہے۔ خاص طور پر اس صنف نازک پر تشدد بالکل بھی روا نہیں ۔ چنانچہ  رسول اللہ صلی اللہ علیہ وسلم نے فرمایا   ہے کہ بیویوں  کو اس طرح نہ مارو  جیسے غلام کو مارنے کا رواج ہے۔ بلکہ  میں تمہیں تمہاری بیویوں کے بارے میں حسن سلوک کی تاکید کرتا ہوں۔لہذا بلاوجہ بیوی کو مارنا اور پیٹنا اس کی تو اسلام میں بالکل بھی گنجائش نہیں ہے۔</p><p>نیز  رسول اللہ صلی اللہ علیہ وسلم نے یہ بھی   فرمایا  ہے کہ عورت کی ایک بات پسند نہ آئے تو دوسری بات پر توجہ دو جو تمہیں پسند آتی ہو۔نیز ایک حدیث کا مفہوم ہے کہ عورت کو بالکل سیدھا کرنے کی کوشش  نا پسندیدہ ہے۔  یعنی اس کا مزاج مرد کے مزاج سے مختلف ہے، اس کو مکمل اپنے مزاج کے مطابق بنانے کی کوشش کامیاب نہیں ہو سکتی۔ اس لیے بیوی سے کبھی کبھار ایسے افعال یقیناً سرزد ہونگے جو شوہر کے مزاج کے خلاف ہونگے، تو ان پر صبر کرنا چاہیے۔</p><p> آپ کا یہ کہنا کہ مجھے غصہ آجاتا ہے، اور میں پٹائی کر دیتا ہوں۔ جبکہ غصے کی حالت میں تو انسان اپنے قابو میں نہیں رہتا،اس وقت تو  اس کو صحیح بھی غلط لگنے لگتا ہے۔ لہذا ٹھنڈے دماغ کے ساتھ، وعظ و نصیحت کے انداز میں اس کو سمجھانے کی کوشش کی جائے۔ اور اس کے مزاج کے مطابق اس کے ساتھ مناسب رویہ اختیار کیا جائے۔</p>",5678,jameya-tur-rasheed,نکاح کا بیان,نکاح کے جدید اور متفرق مسائل
