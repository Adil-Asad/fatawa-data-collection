issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-08-27,https://almuftionline.com/2024/08/27/13993/,زندگی میں اپنے مال کی وصیت کرنے سے متعلق سوالات,"<p>میں امریکہ میں رہائشی ایک خاتون ہوں، میرے شوہر کے علاوہ میرے قریبی رشتہ دار میرے دو بھائی اور تین بہنیں ہیں، میری موت کی صورت میں چونکہ حکومتی قانون کے مطابق میرا مال تقسیم ہو گا، اس لیے میں وصیت نامہ بنانا چاہتی ہوں، تاکہ تقسیم شریعت کے مطابق ہو، اس سلسلے میں میرے سوالات درج ذیل ہیں:</p><ol>
<li>میری دو بہنوں نے لکھ کر میرے وراثت سے دستبرداری کی ہے، باقی ایک بہن اور دو بھائی ہیں، کیا میں ان دو بہنوں کا  حصہ صدقہ کر سکتی ہوں یا باقی بہن بھائیوں میں تقسیم کرنا فرض ہے؟</li>
<li>ایک بہن سے میں نے کافی عرصہ سے بات چیت نہیں کی، کیونکہ ہرمرتبہ لڑائی جھگڑا ہوتا ہے، ایک اس کو میراث میں سے حصہ دینا ضروری ہے؟</li>
<li>مذکورہ بالا رشتہ داروں میں سے اگر کوئی حرام کام میں مبتلا ہو اور اس کی آمدن کا یک بڑا حصہ شرعی مصارف میں لگتا ہو تو اس کو میراث دینے کی صورت میں میں گناہ گار ہوں گی یا نہیں؟ کیا میں اس کا حصہ صدقہ کر سکتی ہوں۔</li>
<li> میں اپنے مال کا اکثر حصہ کسی ایسے ادارے کو دینا چاہتی ہوں،  جو میرے لیے صدقہ جاریہ بنے، اس کا بہترین طریقہ کیا ہے؟ یہ بھی ملحوظ رکھیں کہ میرے بہن بھائیوں میں کوئی بھی غریب نہیں، میری چونکہ اولاد نہیں ہے،اس لیے  میں اپنی زندگی میں اپنا مال صدقہ کرنے سے ڈر رہی ہوں کہ اگر میں بیمار ہو گئی یا بڑھاپے کو پہنچ گئی تو میرے سہارے کی کوئی صورت نہیں آتی۔ </li>
</ol>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بطور تمہید چند باتیں سمجھنا ضروری ہیں:</p><p><strong>پہلی بات: </strong>وراثت ایک شرعی اور جبری حق ہے، انسان زندگی میں اس حق سے کسی کو محروم نہیں کرسکتا، لہذا زندگی میں آپ کا یہ وصیت کر کے جانا کہ میرا مال میرے فلاں وارث کو نہ دیا جائے اس کا شرعا اعتبار نہیں ہوگا، بلکہ اس شخص کی وفات کے بعد وہ وارث اپنے شرعی حصہ کے مطابق میراث کا حق دار ہو گا۔</p><p><strong>دوسری بات: </strong>زندگی میں آدمی کے مال کے ساتھ کسی شخص کا حق متعلق نہیں ہوتا، اس لیے آدمی زندگی میں اپنے مال کو کسی بھی جائز مصرف میں خرچ کرنے میں با اختیار ہوتا ہے، لہذا اگر کوئی رشتہ دار زبانی یا تحریری طورپر اپنے مورث (جس کی وفات کے بعد شرعاً اس کی میراث کا مالک ہو) کے مالِ وراثت سے دستبرداری کا اعلان کرے تو اس کا اعتبار نہیں ہو گا، کیونکہ کسی حق کے ثابت ہونے سے پہلے اس سے دستبرداری کے اظہار کا اعتبار نہیں، اس لیے یہ رشتہ دار  بھی اپنے مورث کی وفات کے بعد شرعی حصہ کے مطابق حق دار ہو گا۔</p><p>اس تمہید کے بعد آپ کے سوالات کے جوابات بالترتیب درج ذیل ہیں:</p><ol>
<li>تمہید میں ذکر کی گئی تفصیل کی روشنی میں چونکہ مورث کی زندگی میں دستبرداری کا اعتبار نہیں، اس لیے جن دو بہنوں نے آپ کے مال سے آپ کی وفات کے بعد حصہ لینے سے دستبرداری کا اظہار کیا ہے، ان کے اس فعل کا اعتبار نہیں، لہذا یہ دو بہنیں آپ کی وفات کے بعد متروکہ مال میں اپنے شرعی حصوں کے مطابق حق دار ہوں گی۔ البتہ زندگی میں چونکہ آپ اپنے مال میں کسی بھی قسم کا جائز تصرف کرنے میں با اختیار ہیں اس لیے آپ زندگی میں یہ مال کسی بھی جائز مصرف میں خرچ کر سکتی ہیں۔</li>
<li>جی ہاں! اس کو بھی میراث دینا ضروری ہے،کیونکہ حق جبری ہے، جو آپ کی وفات کے بعد خودبخود وورثاء کی طرف منتقل ہو جائے گا، لہذا  آپ کی یہ بہن بھی  اپنے شرعی حصے کے مطابق حق دار ہو گی، جیسا کہ تمہید میں گزر چکا ہے۔ اور اگر آپ  زندگی میں اپنی بہن کو عاق یعنی محروم کرنے کی وصیت کر گئیں تو یہ وصیت شرعاً غيرمعتبر اور کالعدم شمار ہو گی اور اس پر عمل نہیں ہو گا۔</li>
<li>میراث چونکہ شرعی حق ہے، جو اللہ تعالیٰ کی طرف سے وارث کو دیا گیا ہے، اس میں انسان کے فعل کا کوئی دخل نہیں ہے، اس لیے آپ کی وفات کے بعد اگر آپ کا یہ رشتہ  دارآپ کی وراثت میں سے مال لے کر اس کو حرام کام میں صرف کرتا ہے تو اس میں آپ کے ذمہ کوئی گناہ نہیں ہو گا، البتہ ایسی صورت میں آپ کو یہ وصیت کرجانا چاہے کہ میری طرف سے بطورِ میراث ملنے والا مال حرام کام میں خرچ نہ کیا جائے۔ باقی اگر آپ اس کو ملنے والا حصہ زندگی میں صدقہ کرکے اس کو وراثت سے محروم کرنا چاہیں تو ایسا نہیں ہو سکتا، کیونکہ اس کا شرعی حق آپ کی وفات کے بعد ثابت ہو گا، اس سے پہلے اس کا آپ کے مال میں کوئی حق نہیں، لہذا آپ کی طرف سے کیا گیا صدقہ اس کے حصے کا صدقہ شمار نہیں ہو گا۔</li>
<li> مذکورہ صورت میں آپ کا اپنا مال اللہ تعالیٰ کے راستے میں صدقہ کرنا صرف جائز ہے، باقی مذکورہ صورت میں چونکہ آپ اپنی زندگی میں اپنے مال سے نفع اٹھانا چاہتی ہو اس لیے بہتر طریقہ یہ ہے کہ آپ جو جائیداد اللہ تعالیٰ کے راستے میں خرچ کرنا چاہیں  اس کو کسی مستند دینی ادارے کے لیے وقف کرتے وقت یہ شرط لگا دیں کہ اپنی زندگی میں اس جائیداد سے میں نفع اٹھاؤں گی اور میری زندگی کے بعد یہ فلاں ادارے کے لیے وقف ہے، اس صورت میں زندگی میں آپ کو اس جائیداد سے نفع اٹھانے کا حق حاصل ہو گا، اور پھر آپ کی وفات کے بعد وہ جائیداد متعین  اور نامزد  ادارے کے قبضہ میں دے دی جائےگی، البتہ اس طرح وقف کرنے کی صورت میں آپ کو اس جائیداد کی آمدن وغیرہ سے نفع اٹھانے کا حق حاصل ہو گا، اس کو بیچنے یا کسی کو بطور ہدیہ دینے کا اختیار نہیں ہو گا اور نہ ہی اس جائیداد میں وراثت جاری ہو گی، کیونکہ مال اور جائیداد وقف ہوتے ہی اللہ تعالیٰ کی ملکیت میں چلی جاتی ہے۔</li>
</ol><ol>
</ol><h6 class=""has-text-align-right"">حوالہ جات</h6><h5><h5><strong>الهداية في شرح بداية المبتدي (4/ 513) دار احياء التراث العربي – بيروت:</strong></h5>
<h5>قال: ""إلا أن يجيزه الورثة بعد موته وهم كبار"" لأن الامتناع لحقهم وهم أسقطوه""ولا معتبر بإجازتهم في حال حياته"" لأنها قبل ثبوت الحق إذ الحق يثبت عند الموت فكان لهم أن يردوه بعد وفاته، بخلاف ما بعد الموت لأنه بعد ثبوت الحق فليس لهم أن يرجعوا عنه، لأن الساقط متلاش. غاية الأمر أنه يستند عند الإجازة، لكن الاستناد يظهر في حق القائم وهذا قد مضى وتلاشى، ولأن الحقيقة تثبت عند الموت وقبله يثبت مجرد الحق.</h5>
<h5><strong>الأشباه والنظائر لابن نجيم (ص: 299)</strong> <strong>دار الكتب العلمية، بيروت:</strong></h5>
<h5>الثانية: لا يدخل في ملك الإنسان شيء بغير اختياره إلا الإرث اتفاقا.</h5>
<h5><strong>لسان الحكام (ص: 236)</strong> <strong>البابي الحلبي – القاهرة:</strong></h5>
<h5>وفي جامع الفتاوى ولو قال تركت حقي من الميراث أو برئت منه أو من حصتي لا يصح وهو على حقه لأن الإرث جبري لا يصح تركه.</h5>
<h5><strong>الهداية في شرح بداية المبتدي (3/ 15)</strong> <strong>دار احياء التراث العربي – بيروت:</strong></h5>
<h5>وعندهما حبس العين على حكم ملك الله تعالى فيزول ملك الواقف عنه إلى الله تعالى على وجه تعود منفعته إلى العباد فيلزم ولا يباع ولا يوهب ولا يورث. واللفظ ينتظمهما والترجيح بالدليل. لهما قول النبي صلى الله عليه وسلم لعمر رضي الله عنه حين أراد أن يتصدق بأرض له تدعى ثمغا: ""تصدق بأصلها لا يباع ولا يورث ولا يوهب"" ولأن الحاجة ماسة إلى أن يلزم الوقف منه ليصل ثوابه إليه على الدوام، وقد</h5>
<h5>أمكن دفع حاجته بإسقاط الملك وجعله لله تعالى. إذ له نظير في الشرع وهو المسجد فيجعل كذلك.</h5>
<h5><strong>البحر الرائق ومنحة الخالق وتكملة الطوري (5/ 238)</strong> <strong>دار الكتاب الإسلامي:</strong></h5>
<h5>وفي فتح القدير فقد ترجح قول أبي يوسف قال الصدر الشهيد والفتوى على قول أبي يوسف ونحن أيضا نفتي بقوله ترغيبا للناس في الوقف واختاره مشايخ بلخ وكذا ظاهر الهداية حيث أخر وجهه ولم يدفعه ومن صور الاشتراط لنفسه ما لو قال أن يقضي دينه من غلته...............وفي الحاوي القدسي المختار للفتوى قول أبي يوسف ترغيبا للناس في الوقف وتكثيرا للخير ويتفرع على هذا الاختلاف أيضا ما لو وقف على عبيده وإمائه فعند محمد لا يجوز وعند أبي يوسف يجوز كشرطه لنفسه وفرع بعضهم عليه أيضا اشتراط الغلة لمدبريه وأمهات أولاده وهو ضعيف والأصح أنه صحيح اتفاقا والفرق لمحمد أن حريتهم ثبتت بموته فيكون الوقف عليهم كالوقف على الأجانب ويكون ثبوته لهم حال حياته تبعا لما بعد موته فما في الهداية والمجتبى من تصحيح أنها على الخلاف ضعيف قيد بجعل الغلة لنفسه لأنه لو وقف على نفسه قال أبو بكر الإسكاف لا يجوز وعن أبي يوسف جوازه وإذا مات صار إلى المساكين ولو قال أرضي صدقة موقوفة على أن لي غلتها ما عشت قال هلال لا يجوز هذا الوقف وذكر الأنصاري جوازه وإذا مات يكون للفقراء كذا في الخانية وفيها لو وقف وقفا واستثنى لنفسه أن يأكل منه ما دام حيا ثم مات وعنده من هذا الوقف معاليق عنب أو زبيب فذلك كله مردود إلى الوقف ولو كان عنده خبز من بر ذلك الوقف يكون ميراثا لأن ذلك ليس من الوقف حقيقة. اهـ. وحاصله أن المعتمد صحة الوقف على النفس واشتراط أن تكون الغلة له.</h5>
<h5><strong>الدر المختار وحاشية ابن عابدين (4/ 467) دار الفكر-بيروت:</strong></h5>
<h5>فصل فيما يتعلق بوقف الأولاد من الدرر وغيرها وعبارة المواهب في الوقف على نفسه وولده ونسبه وعقبه جعل ريعه لنفسه أيام حياته ثم وثم جاز عند الثاني وبه يفتى، كجعله لولده، ولكن يختص بالصلبي ويعم الأنثى ما لم يقيد بالذكر.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>22<span dir=""LTR"">/</span>صفر المظفر 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13993,jameya-tur-rasheed,وصیت کا بیان,متفرّق مسائل
2024-08-27,https://almuftionline.com/2024/08/27/13941/,10696181روپےکی ورثہ میں تقسیم,<p>میری والدہ(نورجہاں بیگم)کامکان ہے،جن کاانتقال2006میں ہوگیاتھا،میرے والد(لیاقت اللہ خان) کاانتقال1981میں ہوا،ہم دوبھائی اورپانچ بہنیں ہیں،جن میں سے ایک بھائی اوردوبہنوں کاانتقال ہوگیاہے،اس کی مزیدتفصیل درج ذیل ہے:</p><p>1. میرے بڑے بھائی ظفرسعیدکاانتقال2013 میں ہوا،اس کے ورثہ میں بیوہ،بیٹااوردوبیٹیاں ہیں</p><p>2.بڑی بہن ناہیدستارکاانتقال2014میں ہوا،اس کے ورثہ میں شوہر،بیٹااورایک بیٹی ہیں۔</p><p>3.میری چھوٹی بہن جس کاانتقال2014 میں ہوا،اس کی کوئی اولاد نہیں،صرف شوہرہے اورانہوں نے دوسری شادی کرلی ہے،اس کاشوہراپناحصہ لینےسے منع کررہاہے۔</p><p>4.باقی نازشاہد،تسنیم یونس،بدرسعید اورنوشین خورشیدحیات ہیں۔</p><p>مکان کی موجودہ قیمت ایک کروڑ چھ لاکھ چھیانوے ہزارایک سواکیاسی روپے ہے،اس مکان کی تقسیم کیسے ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>والدہ کے انتقال کے وقت مرحومہ کے  سب بیٹے اوربیٹیاں(دوبیٹے اورپانچ بیٹیاں) زندہ تھے،اس لئے اس مکان میں سب کاشرعی حصہ ہے،جس بیٹے اوردوبیٹیوں کاانتقال ہوچکاہے ان کاحصہ ان کے ترکہ میں شامل کرکے ان کے ورثہ میں تقسیم ہوگا۔</p><p>ترکہ تقسیم کرنے کاطریقہ یہ ہے کہ سب سے پہلے دیکھیں اگر  مرحومہ کے ذمہ کسی کےقرض کی ادائیگی باقی ہوتواس کواداکریں، اس کے بعددیکھیں اگرمرحومہ نے کسی غیروارث کے حق میں کوئی جائز وصیت کی ہوتو بقیہ مال میں سے ایک تہائی کی حدتک اس پرعمل کریں، اگرمرحومہ کے ذمہ نہ توکسی کاقرض ہے اورنہ ہی وصیت کی ہے تواس صورت میں یہ ساری نقدی ورثہ میں تقسیم ہوگی،حصوں کی تفصیل درج ذیل ہے:</p><table align=""right"" border=""1"" cellpadding=""0"" cellspacing=""0"" style=""width:606px"">
<tbody>
<tr>
<td style=""width:126px"">
<p>ورثہ کی تفصیل</p>
</td>
<td style=""width:108px"">
<p>عددی حصہ</p>
</td>
<td style=""width:180px"">
<p>10696181ترکہ</p>
</td>
<td style=""width:192px"">
<p>مجموعہ</p>
</td>
</tr>
<tr>
<td style=""width:126px"">
<p>بیٹا</p>
</td>
<td style=""width:108px"">
<p><span dir=""LTR"">2/9</span></p>
</td>
<td style=""width:180px"">
<p>2376929</p>
</td>
<td style=""width:192px"">
<p>2376929</p>
</td>
</tr>
<tr>
<td style=""width:126px"">
<p>بیٹا</p>
</td>
<td style=""width:108px"">
<p><span dir=""LTR"">2/9</span></p>
</td>
<td style=""width:180px"">
<p>2376929</p>
</td>
<td style=""width:192px"">
<p>4753858</p>
</td>
</tr>
<tr>
<td style=""width:126px"">
<p>بیٹی</p>
</td>
<td style=""width:108px"">
<p><span dir=""LTR"">1/9</span></p>
</td>
<td style=""width:180px"">
<p>1188464.5</p>
</td>
<td style=""width:192px"">
<p>5942322.5</p>
</td>
</tr>
<tr>
<td style=""width:126px"">
<p>بیٹی</p>
</td>
<td style=""width:108px"">
<p><span dir=""LTR"">1/9</span></p>
</td>
<td style=""width:180px"">
<p>1188464.5</p>
</td>
<td style=""width:192px"">
<p>7130787</p>
</td>
</tr>
<tr>
<td style=""width:126px"">
<p>بیٹی</p>
</td>
<td style=""width:108px"">
<p><span dir=""LTR"">1/9</span></p>
</td>
<td style=""width:180px"">
<p>1188464.5</p>
</td>
<td style=""width:192px"">
<p>8319251.5</p>
</td>
</tr>
<tr>
<td style=""width:126px"">
<p>بیٹی</p>
</td>
<td style=""width:108px"">
<p><span dir=""LTR"">1/9</span></p>
</td>
<td style=""width:180px"">
<p>1188464.5</p>
</td>
<td style=""width:192px"">
<p>9507716</p>
</td>
</tr>
<tr>
<td style=""width:126px"">
<p>بیٹی</p>
</td>
<td style=""width:108px"">
<p><span dir=""LTR"">1/9</span></p>
</td>
<td style=""width:180px"">
<p>1188464.5</p>
</td>
<td style=""width:192px"">
<p>10696181</p>
</td>
</tr>
<tr>
<td style=""width:126px"">
<p> </p>
</td>
<td style=""width:108px"">
<p> </p>
</td>
<td style=""width:180px"">
<p> </p>
</td>
<td style=""width:192px"">
<p> </p>
</td>
</tr>
</tbody>
</table><p>     </p><p> </p><p> </p><p> </p><p> </p><p> </p><p> </p><p> </p><p> نوٹ:مرحوم بیٹےکے حصہ میں آنے والی رقم(2376929) اورمرحومہ بیٹیوں کے حصہ میں آنے والی رقم(1188464) ان کے ترکہ میں شامل ہوکران کے ورثہ میں تقسیم ہوگی ۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد اویس</p><p>دارالافتاء جامعة الرشید کراچی</p><p>  ۱۸/صفر۱۴۴۶ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13941,jameya-tur-rasheed,میراث کے مسائل,میراث کے متفرق مسائل
2024-08-26,https://almuftionline.com/2024/08/26/14440/,جنرل پراویڈنٹ فنڈ  کا حکم,"<p><strong>جنرل <a name=""_Hlk173948409"">پراویڈنٹ</a> فنڈ </strong><strong> کا حکم</strong></p><p> ایک ملازم کسی ادارے میں کام کرتا ہے، اور  اس کی تنخواہ میں سے  جی پی فنڈ کی کٹوتی ہوتی ہے ،جو آخر میں انٹرسٹ کے ساتھ ملتی ہے۔ اور وہ اس انٹرسٹ کوختم بھی نہیں کروا سکتا، تو کیا وہ سود کے زمرے میں آتی ہے ؟اور اس کو لینا جائز ہے؟ نیز اگر اس جی پی فنڈ سے انٹرسٹ ختم کروا سکتا ہے، اور زیادہ پیسے کے لالچ میں وہ انٹرسٹ ختم نہیں کرواتا، تو اس کے بارے میں کیا حکم ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سرکاری و نجی اداروں کی طرف سے ملازمین کے لیے <a name=""_Hlk173946958"">پراویڈنٹ فنڈ </a>کی سہولت فراہم کی جاتی ہے ، جس میں ملازمین کی تنخواہ سےرقم کاٹ کر سال کے بعد یا ملازمت ختم ہونے کے بعد اضافی رقم دیناسود نہیں ،بلکہ  یہ بھی ملازمین کی تنخواہ  کا حصہ ہے،لہذااس کا لینا اور استعمال میں لانا جائز ہے۔</p><p>البتہ اپنے اختیار سے اگر رقم کٹوائی جائے تو اس پر جو اضافی رقم ادارےکی طرف سے دی جاتی ہے،اگرچہ یہ بھی سود نہیں، تاہم  اس کو ختم کرنا یا لے کر صدقہ کرنا بہتر ہے ۔ختم کروانا اس لیے بہتر ہےکہ چونکہ ادارہ نے ملازم کی رضامندی سے اس کی رقم  سے کٹوتی کی ہے،اور اس پر اس کو اضافہ دے رہا ہےاس لیے  سود کے ساتھ ظاہری  مشابہت پائی جارہی ہے، البتہ لے کر استعمال کرنے پر سود لینےکا گناہ نہیں ہوگا۔</p><p>واضح رہےکہ یہ حکم تب ہےجب  متعلقہ ادارہ اس فنڈ کی رقم اپنے اکا ونٹ میں رکھتا ہو یا ملازم کی اجازت کے بغیر کسی  دوسری جگہ انویسٹمنٹ  کررہا ہو۔</p><p>اگر ملازم کی رضامندی سے اس  فنڈ کی کسی سودی کاروبار میں سرمایہ کاری کی جا رہی ہو،  تو یہ ایسا ہے جیسے  ملازم نے یہ فنڈازخود وصول کرکے کسی سودی کاروبار میں لگا دیا ہو، کیونکہ اس صورت میں مذکورہ سودی ادارہ ملازم کا وکیل بن جاتا ہے اور وکیل کا قبضہ شرعاً مؤکل کا قبضہ شمار  ہوتا ہے ،اس لیے اس رقم پر جو سود لگایا جائے گا وہ شرعاً سود ہے اور اس کا لینا قطعاً حرام ہے ۔</p><p>اور اگر یہ فنڈ ملازم کی اجازت سے مستند مفتیان کرام کی نگرانی میں جا ئز و حلال کاروبار کرنے والے ادارے  میں انویسٹمنٹ کرکے اس کے نفع میں سےایک متعین حصہ  ملازم کو دیا جاتا ہوتواس صورت میں یہ اضافہ  لینا جائز ہے۔</p><h6 class=""has-text-align-right"">حوالہ جات</h6><h5><h5><strong>بدائع الصنائع في ترتيب الشرائع (4/ 203):</strong></h5>
<h5> فالأجرة وإن كانت تجب شيئا فشيئا فقد شرط تأجيل الأجرة، والأجرة كالثمن فتحتمل التأجيل كالثمن.</h5>
<h5><strong>البحر الرائق شرح كنز الدقائق ومنحة الخالق وتكملة الطوري (7/ 300):</strong></h5>
<h5>(قوله بل بالتعجيل أو بشرطه أو بالاستيفاء أو بالتمكن) يعني لا يملك الأجرة إلا بواحد من هذه الأربعة والمراد أنه لا يستحقها المؤجر إلا بذلك كما أشار إليه القدوري في مختصره لأنها لو كانت دينا لا يقال أنه ملكه المؤجر قبل قبضه وإذا استحقها المؤجر قبل قبضها فله المطالبة بها وحبس المستأجر عليها وحبس العين عنه وله حق الفسخ إن لم يعجل له المستأجر كذا في المحيط لكن ليس له بيعها قبل قبضها۔</h5>
<h5><strong>البحر الرائق (8/ 5):</strong></h5>
<h5>قال رحمه الله ( والأجرة لا تملك بالعقد بل بالتعجيل أو بشرطه أو بالاستيفاء أو بالتمكن منه ) يعني الأجرة لا تملك بنفس العقد سواء كانت عينا أو دينا وإنما تملك بالتعجيل أو بشرطه أو باستيفاء المعقود عليه وهي المنفعة أو بالتمكن من الاستيفاء بتسليم العين المستأجرة في المدة ۔</h5>
<h5><strong>البناية شرح الهداية (8/ 260):</strong></h5>
<h5>(الربا)۔۔في الشرع فضل مال بلا عوض في معاوضة مال بمال.</h5>
<h5><strong>صحیح فقہ السنۃ وأدلتہ و توضیح مذاھب الأئمۃ (304\4):</strong></h5>
<h5>لیس کل زیادۃ ربا فی الشرع، ولیس کل زیادۃ فی بیع ربا۔</h5>
</h5><p>عبدالرحمٰن جریر</p><p>دارالافتاء جامعۃ الرشید،کراچی</p><p><span dir=""LTR"">21</span>/صفر المعظم/<span dir=""LTR"">1446</span>ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمدعبدالرحمن جریر بن محمد شفیق</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14440,jameya-tur-rasheed,سود اور جوے کے مسائل,سود اورجوا کے متفرق  احکام
2024-08-26,https://almuftionline.com/2024/08/26/14495/,کفریہ کلمات کہنے کی وجہ سے طلاق کا حکم,<p>ابھی کچھ دن پہلے میرے شوہر نے الٹی سیدھی باتیں کی کہ میری نظر میں پہلے پیسہ ہے پھر خدا ہے۔نماز پڑھنے سے پیسے نہیں آتے۔میرا ابورشن کروا دیا ،کیونکہ کہ یہ نہیں مانتے کہ اولاد کے نصیب کا رزق اللہ دیتا ہے۔میری دو طلاقیں پہلے بھی ہوئی ہیں، تو ایسی صورت میں کیا  میرا نکاح باقی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ جملوں میں جہاں یہ احتمال ہے کہ اللہ تعالی کی  صفت رازقیت کی نفی لازم آتی ہے ،وہیں یہ احتمال بھی ہے کہ اللہ تعالی اسباب اختیار کئے بغیر رزق نہیں دیتے،اس لئے جب تک مذکور ہ جملے کہنے والے کی مراد اور قصد وارادہ واضح نہ ہو تب تک اس کے متعلق کوئی حکم نہیں لگایا جاسکتا۔لہذا اگر اعتقاد یہ ہے کہ اللہ تعالی   اولاد کا رزق  اسباب اختیار کرنے کے باوجود بھی نہیں دیتے تو ان کلمات کی وجہ سے کفر لازم آئے گا  ،جس کے نتیجے آپ کا نکاح  فسخ ہوجائے گاا ور تجدید ایمان کے ساتھ تجدید نکاح بھی ضروری ہوگا۔ واضح رہے کہ اس صورت میں  فسخ نکاح کی وجہ سے طلاق واقع نہیں ہوتی ۔اور اگر اعتقاد یہ ہے کہ بلا اسباب  اللہ تعالی رزق نہیں دیتے تو کفر لازم نہیں آئے گا اور آپ کا نکاح باقی ہے، البتہ  اس طرح کے مشتبہ الفاظ کے استمال سے احتراز کرنا چاہیے۔</p><h6 class=""has-text-align-right"">حوالہ جات</h6><h5><h5><strong>الدر المختار وحاشية ابن عابدين (رد المحتار) (4/ 224):</strong></h5>
<h5>لا يخرج الرجل من الإيمان إلا جحود ما أدخله فيه ثم ما تيقن أنه ردة يحكم بها وما يشك أنه ردة لا يحكم بها إذ الإسلام الثابت لا يزول بالشك مع أن الإسلام يعلو وينبغي للعالم إذا رفع إليه هذا أن لا يبادر بتكفير أهل الإسلام مع أنه يقضي بصحة إسلام المكره. أقول: قدمت هذا ليصير ميزانا فيما نقلته في هذا الفصل من المسائل، فإنه قد ذكر في بعضها إنه كفر مع أنه لا يكفر على قياس هذه المقدمة فليتأمل اهـ ما في جامع الفصولين وفي الفتاوى الصغرى: الكفر شيء عظيم فلا أجعل المؤمن كافرا متى وجدت رواية أنه لا يكفر اهـ وفي الخلاصة وغيرها: إذا كان في المسألة وجوه توجب التكفير ووجه واحد يمنعه فعلى المفتي أن يميل إلى الوجه الذي يمنع التكفير تحسينا للظن بالمسلم زاد في البزازية إلا إذا صرح بإرادة موجب الكفر فلا ينفعه التأويل.</h5>
<h5><strong>الدر المختار وحاشية ابن عابدين (رد المحتار) (3/ 193):</strong></h5>
<h5>(وارتداد أحدهما) أي الزوجين (فسخ) فلا ينقص عددا (عاجل) بلا قضاء. قال ابن عابدین رحمہ اللہ:</h5>
<h5>""(قوله فلا ينقص عددا) فلو ارتد مرارا وجدد الإسلام في كل مرة وجدد النكاح على قول أبي حنيفة تحل</h5>
<h5>امرأته من غير إصابةزوج ثان بحر عن الخانية"".</h5>
<h5><strong>البحر الرائق شرح كنز الدقائق ومنحة الخالق وتكملة الطوري (5/ 134)</strong></h5>
<h5> وفي التتارخانية لا يكفر بالمحتمل لأن الكفر نهاية في العقوبة فيستدعي نهاية في الجناية ومع الاحتمال لا نهاية اهـ.</h5>
</h5><p>اسامہ مدنی</p><p>دارالافتا ء جامعۃالرشید،کراچی</p><p>20/ صفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>اسامہ بن محمد مدنی</td><td><h3>مفتیان</h3></td><td>مفتی محمد صاحب / سعید احمد حسن صاحب</td></tr></tbody></table></figure>",14495,jameya-tur-rasheed,ایمان وعقائد,کفریہ کلمات اور کفریہ کاموں کابیان
2024-08-26,https://almuftionline.com/2024/08/26/14497/,اسقاط حمل کا حکم,<p>میرے بچے کے دل کا مسئلہ ہے، پاکستان میں اس کا علاج موجود نہیں ۔اگر اللہ تعالی نے پیدائش پہ صورت حال  نہ بدلی تو بچہ کچھ ہی دن زندہ رہ پائے گا ۔کچھ ڈاکٹرز کہہ رہے ہیں کہ اگر شریعت اجازت دےتو بچہ پیٹ میں ختم کر دیں ۔ بچہ چھ مہینے کا ہو چکا ہے ،اگر میں پیدائش کا انتظار کروں اور اس کا علاج نہ کرواؤں  توکیا یہ بھی شریعہ کے اعتبار سے غلط ہوگا ؟اگر چہ اس کا علاج موجود نہیں ہے۔ ڈاکٹرز کا کہنا ہے کہ بچہ دو تین دن تک ہی زندہ رہ پائے گا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ  صورت میں بچہ کو پیٹ میں ختم کرنا جائز نہیں ،اگر علاج ممکن ہو توعلاج کرتے ہوئے اللہ تعالی سے خصوصی دعاؤں کا اہتمام کریں۔بیشک اللہ تعالی ہر چیز پر قادر ہے۔ اگر علاج ممکن نہیں یا آپ کی استطاعت میں نہیں توآپ پر اس حوالہ سے کوئی حرج نہیں ۔پیدائش کے بعد اس کو زندہ رکھنا آپ کی ذمہ داری نہیں،جتنے دن زندہ رہے اللہ کی مرضی۔لیکن اس خدشے سے ابھی اس کو ختم کردینا جائز نہیں۔ایسے کئی واقعات ہوئے ہیں کہ ڈاکٹروں کے کہنے کے مطابق بچے  میں زندہ رہنے کی صلاحیت نہ تھی لیکن بعد میں وہ بچہ پیدا ہوکر بڑا ہوگیا اور بھرپور زندگی گزاری۔</p><h6 class=""has-text-align-right"">حوالہ جات</h6><h5><h5> <strong>الدر المختار وحاشية ابن عابدين (رد المحتار) (6/ 374):</strong></h5>
<h5>وفي الذخيرة: لو أرادت إلقاء الماء بعد وصوله إلى الرحم قالوا إن مضت مدة ينفخ فيه الروح لا يباح لها وقبله اختلف المشايخ فيه والنفخ مقدر بمائة وعشرين يوما بالحديث۔</h5>
</h5><p>اسامہ مدنی</p><p>دارالافتا ء جامعۃالرشید،کراچی</p><p>20/ صفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>اسامہ بن محمد مدنی</td><td><h3>مفتیان</h3></td><td>مفتی محمد صاحب / سعید احمد حسن صاحب</td></tr></tbody></table></figure>",14497,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2024-08-26,https://almuftionline.com/2024/08/26/13651/,شوہرکے اپنی بیوی  کوبہن کہنےاور گھر سے نکلنے پرطلاق  کے کہنے    کا حکم,<p>میری بہن  قسم اٹھاکر کہتی ہے کہ شوہر نے مجھے ایک دفعہ بہن کہا،اوردو دفعہ کہا کہ اگر گھر سے نکلی تو طلاق ہوگی، اب شوہر دونوں باتوں سے انکاری ہے ۔میاں بیوی دونوں اپنے اپنے دعویٰ پر  قسم اٹھاتے ہیں، بہن کہتی ہے کہ اس نے طلاق دی ہے، جبکہ شوہر کہتا ہےکہ یہ  مجھ پر الزام ہے۔ بہن کے بقول وہ نماز  نہیں پڑھتا اور اللہ تعالیٰ کے بارے میں گستاخانہ باتیں بھی کرتا ہے، جبکہ میری بہن دین کی بنیادی سمجھ رکھتی ہے اور مدرسے سے فارغ التحصیل بھی ہے ۔</p><p><strong>وضاحت:</strong>سائل نےاستفسار پر وضاحت کی کہ  میری بہن کی شادی کو ابھی  آٹھ ماہ ہوئے ہیں،ان  کے بقول شروع سے ہی شوہرکاچھوٹی چھوٹی باتوں پر تنگ کرنااور غصہ سے پیش آنا روز کا معمول ہے،ایک باروہ  ویڈیو کال پرگروپ میں بات کرنا چاہتےتھے ،لیکن میری بہن منع کررہی تھی،اس پر شدتِ بحث میں شوہر نے کہا  کہ تم مجھ پر ایسی ہو جیسے میری بہن مجھ پرحرام ہے، اس  کے دو ماہ بعد طلاق کے بارے میں بھی شوہر نےدو مختلف مواقع میں،فون پر   غصہ سے  کہا کہ اگر گھر سے باہر قدم رکھا تو طلاق ہوگی،جس پر اس (بہن) کی ساس نے،اس کے ابو اور ماموں کے سامنے طلاق کی گواہی بھی دی تھی، لیکن  بعد میں وہ مکر گئی ۔بقول بہن اُس وقت شوہراس بات پر  تنگ کررہا تھا کہ آپ کے والدین نے مجھے جلدی رشتہ نہیں دیاتھا ،اس لیے میں تمہیں اسی  طرح تنگ کروں گا۔بہر حال شوہر کے یہ الفاظ کہنے  پر دونوں بار میری بہن گھر سے نکلنے سے رک گئی تھی ،لیکن بعدمیں  وہ   شدید بیمار ہوئی تو  ساس اسے ہسپتال  لے گئی، جب  وہ بہتر ہوئی تو اس نے شوہر کی بات یاد آنے پر  ساس کو یاددلایا ، ساس نے کہا کہ  میں تو بھول گئی تھی۔</p><p>شوہر  ویسے تو پچھلے دس سال سے ملائیشیا میں رہتا ہے،لیکن  بہن کے گھر سے نکلنے کےتین مہینے بعدوہ واپس آیا تو دو مقامی علماءکرام نے  شوہر اور بیوی کے بیانات سنے ،انہوں نے یہ فیصلہ کیا کہ قانونی طور پر تو نکاح ختم نہیں ہوا،مگر بیوی حتی الامکان شوہر سے ازدواجی تعلق نہ  رکھےاور خلع لے کر علیحدہ ہوجائے،اگر شوہر ازدواجی تعلق میں زبردستی کرے تو وہی گناہگار ہوگا،بیوی پر کوئی گناہ نہیں۔ چنانچہ    میری بہن شوہر سے الگ ہے،اور واپس  شوہر کے پاس جانے کوبھی تیارنہیں ہے،اسے شوہرکے بہن کہنےاورطلاق دینے کا  یقین ہے،اور اب ہم نے خلع کےلیے درخواست بھی دے دی ہے۔ نیزچونکہ  سائل بذات خود اس فیصلے میں موجود نہ تھے اور فیصلے کی تفصیلات بھی لکھی نہیں گئیں،اس لیے سائل سے مقامی علماء کرام کے فیصلے کے حوالے سے صرف اتنی بات معلوم ہو سکی کہ فیصلے کی مجلس میں بیوی کے پاس شوہر کے اسےبہن کی طرح اپنے اوپرحرام کہنے اور گھر سے نکلنے پر طلاق کا کہنےکےدعویٰ پر گواہ نہیں تھے، اور فیصلے کے وقت شوہر سے بھی اس کے دعویٰ پر کوئی  حلف نہیں لیا گیا۔                                                                                                                                      </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال اور اس سے متعلقہ وضاحت میں بتائی گئی تفصیل اگر درست ہےتو اس کے مطابق چونکہ بیوی کو شوہر کے شدتِ بحث میں  اُسے""  تم مجھ پر ایسی ہو جیسے میری بہن مجھ پرحرام ہے ""کہنے،اور دو   مختلف مواقع پرغصے کی حالت میں "" اگر گھر سے باہر قدم رکھا تو طلاق ہوگی ""کہنے کا یقین ہے،مگرقانونی طور پر اس کا دعویٰ ثابت نہیں ہوسکتا کہ اس کے پاس اپنے دعویٰ پر دو گواہ موجود نہیں ہیں،جیساکہ مقامی دو علماء کرام  کو حَکَم ماننے کی صورت میں ان کی مجلس میں وہ دوگواہ پیش نہیں کرسکی،لیکن اس کے باوجود بھی  بیوی کے حق میں اس کا یہ دعویٰ  دیانتا معتبر ہے۔</p><p> اس لیےشوہر کی پہلی بات میں اس کی نیتِ طلاق معلوم نہ ہونے کی وجہ سے فقہی طور پرراجح قول کے مطابق  ظہار واقع ہوا (ورنہ ایسے الفاظ میں نیتِ طلاق سے طلاقِ بائن واقع ہوتی ہے،جوکہ حرمت کے حکم میں ظہار سے بڑھ کر ہے)، جبکہ دوسری بات یعنی شوہر کا دو مختلف مواقع پر بیوی کو  گھر سے باہر نکلنے پر طلاق کا کہنا فقہی لحاظ سے  یمینِ مطلق ہے، اور چونکہ بیوی کو  شوہر کے  دو مختلف مواقع میں الگ الگ طور پر اس طرح  کہنے کا یقین ہےتو  ان میں سے ہر ایک مستقل یمین ہے،اس لیے جب بیوی گھر سے باہر نکلی توہرایک  یمین کی شرط پائے جانے کی وجہ سےاسے دیانتا دو طلاقیں واقع ہو گئیں،اور بحیثیتِ مجموعی ایک ظہار اور دو طلاقوں کےساتھ بیوی شوہر پر حرام ہوگئی۔</p><p>لہٰذا اگر شوہر  عدت کے اندر اندران دوطلاقوں سے رجوع کرلے، یا عدت پوری ہوچکی ہو تو مہرِجدید کے ساتھ دوبارہ نکاح کرلے،اور اس کے علاوہ   کفارۂ ظہار بھی ادا کرے تو  بیوی اس کے لیے حلال ہوسکتی ہے، اس صورت میں آئندہ کے لیے اس کے پاس صرف ایک طلاق کاحق باقی رہےگا،لیکن اگر شوہر ایسا نہیں  کرتاتو بیوی شوہر کے لیے بدستور حرام رہے گی،چنانچہ اس صورت میں بیوی کو خلع لینے کی بھی ضرورت نہ ہوگی،اور عدت مکمل ہونے پرکسی  دوسری جگہ نکاح کرنے کا بھی اختیار ہوگا۔</p><p>باقی کفارۂِ ظہار  کی تفصیل یہ ہے کہ شوہرکفارے کی نیت سےرمضان کے علاوہ مسلسل  دو ماہ (دو قمری مہینےیا   ساٹھ دن)  روزے  رکھے، اگربڑھاپے یا کسی مستقل بیماری کی وجہ سے اس کی  استطاعت نہ ہو تو ساٹھ مساکین (مستحقین زکوة افراد) کو صبح وشام کھانا کھلائے،یا ساٹھ مسکینوں میں سے ہرایک کو سوا دو کلو گندم یا اس کی  قیمت کے حساب سے نقدی کا مالک بنا دے ،یاد رہے کہ مساکین کو کھانا کھلانا یا نقدی دینا اسی وقت معتبر ہو گا جب دو ماہ روزے رکھنے پر قدرت نہ ہو،نیز روزے مکمل ہونے یا مساکین کو کھانا کھلانے سے پہلے  بیوی سے ازدواجی تعلقات قائم کرنا ہرگز جائز نہیں، کیونکہ قرآن کریم کی سورہٴ مجادلہ میں اس سے صراحتاً منع فرمایا گیا ہے، لہذا روزوں کے درمیان میں صحبت   کرنے کی صورت میں ازسرِ نو ساٹھ روزے رکھنا ضروری ہوں گے،اور اس گناہ پر توبہ و استغفار بھی لازم ہوگا۔</p><h6 class=""has-text-align-right"">حوالہ جات</h6><h5><h5><strong>الهداية في شرح بداية المبتدي (2/ 265،266):</strong></h5>
<h5>الظهار كان طلاقا في الجاهلية فقرر الشرع أصله ونقل حكمه إلى تحريم موقت بالكفارة غير مزيل</h5>
<h5>للنكاح...ولو قال أنت علي مثل أمي أو كأمي يرجع إلى نيته...وإن لم تكن له نية فليس بشيء  عند أبي حنيفة وأبي يوسف رحمهما الله لاحتمال الحمل على الكرامة<strong> وقال محمد رحمه الله يكون ظهارا لأن التشبيه بعضو منها لما كان ظهارا فالتشبيه بجميعها أولى وإن عنى به التحريم لا غير فعند أبي يوسف رحمه الله هو إيلاء ليكون الثابت به أدنى الحرمتين وعند محمد رحمه الله ظهار لأن كاف التشبيه تختص به."" ولو قال أنت علي حرام كأمي ونوى ظهارا أو طلاقا فهو على ما نوى "" </strong>لأنه يحتمل الوجهين الظهار لمكان التشبيه والطلاق لمكان التحريم والتشبيه تأكيد له<strong> وإن لم تكن له نية فعلى قول أبي يوسف رحمه الله إيلاء وعلى قول محمد رحمه الله ظهار والوجهان بيناهما "".</strong></h5>
<h5><strong>الدر المختار وحاشية ابن عابدين (رد المحتار:3/ 470):</strong></h5>
<h5>(وبأنت علي حرام كأمي صح ما نواه من ظهار، أو طلاق)...وفي التتارخانية عن المحيط: وإن نوى التحريم لا غير صحت نيته<strong>...قال الخير الرملي: وإذا قلنا بصحة نية التحريم يكون إيلاء عند أبي يوسف، وظهارا عند محمد. وعلى ما صحح فيما تقدم يكون ظهارا على قول الكل، لأنه تحريم مؤكد بالتشبيه، </strong>وإنما ذكرنا ذلك لكثرة وقوعه في ديارنا. اهـ. قلت: وفي كافي الحاكم:<strong> وإن أراد التحريم ولم ينو الطلاق فهو ظهار. اهـ.</strong></h5>
<h5><strong> الهداية في شرح بداية المبتدي</strong><strong> (1/ 244):</strong></h5>
<h5><a name=""_Hlk174450522"">وإذا أضافه إلى شرط وقع عقيب الشرط، مثل أن يقول لامرأته إن دخلت الدار فأنت طالق ،وهذا بالاتفاق؛ لأن الملك قائم في الحال والظاهر بقاؤه إلى وقت وجود الشرط فيصح يمينا أو إيقاعا .</a> <strong>  </strong></h5>
<h5><strong>امداد الاحکام،مکتبہ دارالعلوم کراچی(2/638،664):</strong></h5>
<h5>حَکَم پر قضاء کا اظہار واجب ہے۔فتوی دیانت،بوقتِ قضا ظاہر کرنا واجب نہیں ،بلکہ خلافِ حکمِ قضاء ہے۔دیانت وقضاء</h5>
<h5>کا تزاحم:مسائلِ دیانت فقہ کی اصطلاح میں ان مسائل کو کہتے ہیں،جن میں انفرادی حکم بتایا  جائے،اور قضاء میں نحن نحکم بالظاھر کے قاعدہ کے مطابق فریقین کو اجتماعی حیثیت سے حکمِ شرعی کا پابند کیا جاتا ہے،ان دونوں حکموں میں کبھی تزاحم نہیں ہوتا ہےاور کبھی ہوتا ہے،مثلا کسی نے رویت ہلال ...اور تزاحم کی صورتوں میں سے زیرِ بحث حادثہ بھی ہے،جس میں شوہر حلفا ایقاعِ طلاق سے انکار کرتا ہے،اور زوجہ حلفا بیانِ طلاق کرتی ہے...ان الحَکَم ادنیٰ منزلۃ  من القاضی؛لاقتضاء حکم علیٰ من رضی بحکم وعموم ولایۃ القاضی...جب ظاہر میں بھی فیصلۂِ حکم کی مخالفت جائز ہےتو دیانتا فیمابینہ وبین اللہ بدرجہ اولیٰ جائز ہے،پس عامۂِ مسلمین نہ انکارِ زوج کی وجہ سے مدعیہ طلاقِ ثلاث کے نکاح سے ممنوع ہوسکتے ہیں،نہ فیصلۂِ حکَم کی وجہ سے۔<span dir=""LTR"">)</span>البتہ خود قاضی فیصلہ کرےتو اس کی ولایت عام ہونے کی وجہ سے پھر ظاہر میں سب مسلمانوں کو اس کا فیصلہ ماننا پڑے گا۔)</h5>
<h5><strong>الهداية في شرح بداية المبتدي (2/ 266):</strong></h5>
<h5>وكفارة الظهار عتق رقبة فإن لم يجد فصيام شهرين متتابعين فإن لم يستطع فإطعام ستين مسكينا "" للنص الوارد فيه فإنه يفيد الكفارة على هذا الترتيب.قال: "" وكل ذلك قبل المسيس ""وهذا في الإعتاق والصوم ظاهر للتنصيص عليه وكذا في الإطعام لأن الكفارة فيه منهية للحرمة فلا بد من تقديمها على الوطء ليكون الوطء حلالا.</h5>
</h5><p>  محمدعبدالمجیدبن مریدحسین</p><p>   دارالافتاء جامعۃ الرشید ،کراچی</p><p> 20/صفر/1446ھ  </p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمدعبدالمجید بن مرید حسین</td><td><h3>مفتیان</h3></td><td> آفتاب احمد صاحب    / مفتی محمد صاحب / سعید احمد حسن صاحب</td></tr></tbody></table></figure>",13651,jameya-tur-rasheed,طلاق کے احکام,ظہار )بیوی کو  ماں یا بہن کے ساتھ تشبیہ دینے(  کے احکام
2024-08-26,https://almuftionline.com/2024/08/26/13943/,بیٹے کومیراث سے عاق کرنے کاحکم,<p>میرے دادانے کسی عذرکی وجہ سےمیرے والدکوجائیداد سے عاق کیا اورباقاعدہ طورپراخبارمیں اشتہاردیا،بعدازاں میرے داداکاانتقال ہوگیا اوراس کے بعدمیرے تایااورمیرے والدبھی انتقال کرگئے،اب میرے تایازادبھائیوں نے ہمیں وراثت میں حصہ دینے سے انکارکردیاہے اوروراثت کاحصہ آپس میں تقسیم کرلیا،سوال یہ ہے کہ کیاشرعی طورپرہم وراثت کے حق دار ہیں یانہیں<strong>؟</strong></p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>وراثت شریعت کا مقرر کردہ حق ہے، جو کسی کے ساقط کرنے سے ساقط نہیں ہوسکتا، لہٰذا صورتِ مسئولہ میں اگر دادانے آپ کے والدکواپنی وراثت سے محروم کردیاتھاتوشرعی طورپراس کی کوئی حیثیت نہیں، شرعی طور پران کا جتنا حصہ بنتا ہے، وہ اس کے مستحق  تھے،مرحوم کی وفات کے بعداس حصہ میں ان کی اولاد کاحق ہےاوراولادکےلئے اس کامطالبہ کرناجائز ہے۔</p><h6 class=""has-text-align-right"">حوالہ جات</h6><h5><h5>فی تكملة رد المحتار (ج 2 / ص 116):</h5>
<h5>الارث جبري لا يسقط بالاسقاط.</h5>
</h5><p>محمد اویس</p><p>دارالافتاء جامعة الرشید کراچی</p><p>    ۲۰/صفر۱۴۴۶ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13943,jameya-tur-rasheed,میراث کے مسائل,مناسخہ کے احکام
2024-08-26,https://almuftionline.com/2024/08/26/13756/,غیرمحرم سے بات چیت اور حرام تعلق اختیار نہ  کرنے پر حلف اٹھانے کا حکم,<p>کچھ نوجوان لڑکوں نے ایک گروپ میں بیٹھ کر یہ طے کیا کہ آج کے بعد اگر ہم نے کسی غیر محرم سے بات کی یا کوئی بھی ایسا تعلق جو حرام ہوتا ہے، وہ اختیار کیا تو جب ہم نکاح کریں گے ہماری بیویوں کو طلاق ہو جائے ، انہوں نے اس بات کا حلف اٹھایا،جبکہ وہ  سارے لڑکے کنوارے ہیں۔اب اگر انہوں نے اس حلف کی خلاف ورزی کی تو کیا  واقعی طلاق ہو جائے گی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں نوجوان لڑکوں کا اس بات پر حلف اٹھانا کہ<span dir=""LTR"">”</span> آج کے بعد اگر ہم نے کسی غیر محرم سے بات کی یا کوئی بھی ایسا تعلق جو حرام ہوتا ہے، وہ اختیار کیا تو جب ہم نکاح کریں گے ہماری بیویوں کو طلاق ہو جائے <span dir=""LTR"">“</span> ،فقہی لحاظ سے<span dir=""LTR"">”</span>یمینِ طلاق<span dir=""LTR"">“</span>ہےجس میں طلاق کونکاح  سےمعلق کیا گیا ہے، البتہ یہ حلف چونکہ مذکورہ قِسم کے گناہ سے بچنے کے پیشِ نظر اٹھایا گیاہے،اس لیے واقعی ضرورت کی بناء پر  غیر محرم سے کوئی بات کرناگناہ نہ ہونے کی وجہ سے اس میں داخل نہ ہوگا،جبکہ اس کے علاوہ صورتوں میں ان نوجوان لڑکوں میں سے جو بالغ ہوں ان پراس حلف کی پاسداری واجب ہے۔</p><p>اگراس حلف کی خلاف ورزی کی گئی تو قسم میں حانث ہونے کی وجہ سے نکاح کرتے ہی   بیوی کو طلاق بائن واقع ہو جائے گی،اوربیوی پر کوئی عدت بھی لازم نہ ہو گی ۔ نیز اس نکاح میں اگر مہر مقررکیاگیا  ہو تو نصف مہر، ورنہ اپنی وسعت کے مطابق اس لڑکی کو بطورِتحفہ وعطیہ کچھ مال  دینابھی  واجب ہو گا ،جس کا ادنیٰ درجہ یہ ہے کہ کپڑوں کا ایک جوڑا دے دے۔اس ایک طلاق کے بعد دوبارہ اسی  لڑکی سے نیا نکاح کرسکتے ہیں،آئندہ اس قسَم سے کوئی طلاق نہ ہوگی،البتہ دوسرے نکاح کے بعد شوہر کو صرف دو طلاقوں کا اختیار باقی رہے گا۔</p><h6 class=""has-text-align-right"">حوالہ جات</h6><h5><h5><strong>فتح القدير للكمال ابن الهمام  (4/123- 114):</strong></h5>
<h5>وإذا أضاف الطلاق إلى النكاح وقع عقيب النكاح، مثل أن يقول لامرأة إن تزوجتك فأنت طالق أو كل امرأة أتزوجها فهي طالق ،وقال الشافعي - رحمه الله تعالى -: لا يقع لقوله ﷺ: ""لا طلاق قبل النكاح"".ولنا أن هذا تصرف يمين لوجود الشرط و الجزاء فلا يشترط لصحته قيام الملك في الحال لأن الوقوع عند الشرط والملك متيقن به عنده وقبل ذلك أثره المنع وهو قائم بالمتصرف، والحديث محمول على نفي التنجيزوالحمل مأثور عن السلف كالشعبي والزهري وغيرهما ... فيصح يمينا (أي :فيصح التعليق المذكور يمينا عندنا لأنه لا يعمل عندنا في الحال)أو إيقاعا.<strong>..</strong>ففي هذه الألفاظ(ای:ألفاظ الشرط إن وإذا وإذا ماالخ)إذا وجد الشرط انحلت وانتهت اليمين؛ لأنها غير مقتضية للعموم والتكرار لغة.</h5>
</h5><p>  محمدعبدالمجیدبن مریدحسین</p><p> دارالافتاء جامعۃ الرشید ،کراچی</p><p> 20 /صفر/1446ھ  </p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمدعبدالمجید بن مرید حسین</td><td><h3>مفتیان</h3></td><td> آفتاب احمد صاحب    / مفتی محمد صاحب / سعید احمد حسن صاحب</td></tr></tbody></table></figure>",13756,jameya-tur-rasheed,قسم منت اور نذر کے احکام,متفرّق مسائل
2024-08-25,https://almuftionline.com/2024/08/25/13655/,والدین کی رضامندی کے بغیر نکاح اور اس کے بعد  دوبارہ نکاح کرنے کا حکم,<p>میں ایک لڑکی سے شادی کرنا چاہتا ہوں، لیکن میرے گھر والے اس پر راضی نہیں ہیں، لہذا ہم لڑکی کے گھر والوں کی موجودگی میں صحیح  طریقے سے شادی کرنے کا فیصلہ کر رہے ہیں، میری عمر بتیس سال ہےاور وہ تیس سال کی ہے۔ اگر مستقبل میں میرے خاندان والوں نے میری مخالفت چھوڑ دی  تو کیا ہم ان کے لیے  چند ماہ بعد دوبارہ یہ نکاح کر سکتے ہیں؟ اگر دوبارہ نکاح کرسکتے ہیں تو حق مہر کیا ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p><a name=""_Hlk173536184"">صورتِ مذکورہ میں دوبارہ  نکاح سے متعلق سوال کے بجائے  پہلی بار ہی نکاح  کا فیصلہ احتیاط اور والدین کی مشاورت سے کیا جائے ،کیونکہ نکاح   ایک عارضی اور وقتی معاملہ ہونے کے بجائےزندگی بھرکے جوڑ  کا ایک اہم فیصلہ اور  بڑی اہمیت و ذمہ داری کا حامل معاہدہ  ہے، اس میں عموما   والدین    کا فیصلہ اولاد کے حق میں درست، بہتر اور خیر خواہی پر مبنی ہوتاہے،جبکہ والدین کی اجازت کے بغیر ازخود نکاح کےلیے کوئی انتہائی قدم اٹھاناشرعا وعرفاناپسندیدہ ہے،یہ  سماجی اقدار کےمنافی  ہونے کے علاوہ خاندان  کی ناراضگی، عدم تعاون ،قطعِ تعلقی اور طلاق جیسی خرابیوں  کا باعث بن سکتا ہے، جن  کا برداشت کرنا بعض دفعہ انسان کے لیے بہت مشکل ہو جاتا ہے ۔</a></p><p>لیکن اگرلڑکی کے سرپرستوں کی مرضی سے نکاح کر لیا تویہ صحیح ہوگا،بعد میں تجدید ضروری نہیں،تاہم اپنے خاندان کو اطمینان دلانے کے لیے دوبارہ بھی نکاح کریں،اور اس میں   بیوی کے اتفاق سےمحض زبانی جمع خرچ کے طور پر  مہر  ذکر  کریں   تو اس میں حرج نہیں، اور اس طریقے کے مطابق دوبارہ  نکاح کرنے میں مفتی ٰ بہ قول کے مطابق مہر   بھی لازم نہ ہوگا ،البتہ یہ بات واضح رہے کہ والدین کے حقوق کے پیشِ نظر اولادپر والدین کی مرضی اور  خواہش کی  رعایت رکھنا ضروری ہے،اگرچہ  والدین  کوبھی  یہ حق نہیں کہ وہ اولاد کے پسندیدہ  رشتہ کے دیندار اور شریف خاندان سے ہونے کی صورت میں، بغیر کسی معقول وجہ کے زبردستی ان کا نکاح کسی دوسری  جگہ کروائیں جہاں وہ راضی نہ ہو، یہ شریعت اور مصلحت دونوں کے  خلاف ہے، لہٰذاایسی صورت میں انہیں اس طرف  متوجہ کرکے ان کی خوشی اور رضا مندی  حاصل  کرنے کی کوشش کریں، اور شروع سے  ہی نکاح  کا  درست فیصلہ کریں۔</p><h6 class=""has-text-align-right"">حوالہ جات</h6><h5><h5><strong>النساء،الآیۃ: 3:</strong><strong><span dir=""LTR"">  </span></strong></h5>
<h5>فَانْكِحُوا مَا طَابَ لَكُمْ مِنَ النِّسَاءِ مَثْنَى وَثُلَاثَ وَرُبَاعَ فَإِنْ خِفْتُمْ أَلَّا تَعْدِلُوا فَوَاحِدَةً .</h5>
<h5><strong>التفسير المظهري (5/ 431):</strong></h5>
<h5>وَقَضَى رَبُّكَ أَلَّا تَعْبُدُوا إِلَّا إِيَّاهُ وَبِالْوَالِدَيْنِ إِحْسَانًا إِمَّا يَبْلُغَنَّ عِنْدَكَ الْكِبَرَ أَحَدُهُمَا أَوْ كِلَاهُمَا فَلَا تَقُلْ لَهُمَا أُفٍّ وَلَا تَنْهَرْهُمَا وَقُلْ لَهُمَا قَوْلًا كَرِيمًا. (الآیۃ:23) او الأف معناه القلة... فيحرم بذلك سائر انواع الإيذاء بدلالة النص بالطريق الاولى... وعن عبد الله بن عمرو رضى الله عنهما عن النبي ﷺ قال رضاء الله فى رضاء الوالد وسخط الله فى سخط الوالد.<span dir=""LTR"">]</span>رواه الترمذي والحاكم وصححه<span dir=""LTR"">[</span></h5>
<h5><strong>سنن الترمذي ت بشار (2/ 378):</strong></h5>
<h5>عن علي بن أبي طالب، أن رسول الله ﷺ قال له: يا علي، ثلاث لا تؤخرها: الصلاة إذا أتت، والجنازة إذا حضرت، والأيم إذا وجدت لها كفئا.هذا حديث غريب، وما أرى إسناده بمتصل.<span dir=""LTR"">]</span>والحديث معناه صحيح وإن كان ضعيف السند.( أرشيف ملتقى أهل الحديث ،المكتبة الشاملة الحديثة نقلا عن جامع الاصول، عبد القادر الأرناؤوط: 2/ 234 <strong>-</strong>3299)<span dir=""LTR"">[</span></h5>
<h5><a name=""_Hlk175126987""><strong>فتح القدير للكمال ابن الهمام (3/ 291-293):</strong></a></h5>
<h5>(قوله:الكفاءة في النكاح معتبرة) قالوا: معناه معتبرة في اللزوم على الأولياء... <strong>روى الترمذي من حديث أبي هريرة  </strong><strong>رضي الله عنه </strong><strong>، عنه</strong> <strong>ﷺ </strong> <strong>أنه قال :إذا خطب إليكم من ترضون دينه وخلقه فزوجوه، إلا تفعلوه تكن فتنة في الأرض وفساد كبير.</strong> ولولا أن شرط المشروع القطعي لا يثبت بظني لقلنا باشتراط الكفاءة للصحة.ثم هذا الوجوب يتعلق بالأولياء حقا لها وبها حقا لهم على ما تبين مما ذكرناه، لكن إنما تتحقق المعصية في حقهم إذا كانت صغيرة؛ لأنها إذا كانت كبيرة لا ينفذ عليها تزويجهم إلا برضاها: فهي تاركة لحقها، كما إذا رضي الولي بترك حقه حيث ينفذ.</h5>
<h5><a name=""_Hlk175127554""><strong>البحر الرائق شرح كنز الدقائق ومنحة الخالق وتكملة الطوري (3/ 137):</strong></a></h5>
<h5>وهو حق الولي لا حقها... ودلت المسألة على أن المرأة إذا زوجت نفسها من رجل ولم تشترط الكفاءة ولم تعلم أنه كفء أم لا ثم علمت أنه غير كفء لا خيار لها، وكذلك الأولياء لو زوجوها برضاها ولم يعلموا بعدم الكفاءة ثم علموا لاخيار لهم، وهذه مسألة عجيبة، أما إذا شرطوا فأخبرهم بالكفاءة فزوجوها على ذلك ثم ظهر أنه غير كفء كان لهم الخيار.</h5>
<h5><strong>الدر المختار وحاشية ابن عابدين (رد المحتار) (3/  113، 112):</strong></h5>
<h5>تزوجها في السر بألف ثم في العلانية بألفين ظاهر المنصوص في الأصل أنه يلزم الألفان ويكون زيادة في المهر.... ثم ذكر أن <strong>قاضي خان أفتى بأنه لا يجب بالعقد الثاني شيء ما لم يقصد به الزيادة في المهر</strong>، ثم وفق بينه وبين إطلاق الجمهور اللزوم بحمل كلامه على أنه لا يلزم عند الله تعالى في نفس الأمر إلا بقصد الزيادة وإن لزم في حكم الحاكم لأنه يؤاخذه بظاهر لفظه إلا أن يشهد على الهزل...[تنبيه] في القنية: <strong>جدد للحلال نكاحا بمهر يلزم إن جدده لأجل الزيادة لا احتياطا اهـ</strong> . </h5>
</h5><p>  محمدعبدالمجیدبن مریدحسین</p><p>   دارالافتاء جامعۃ الرشید ،کراچی</p><p>  19/صفر/1446ھ  </p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمدعبدالمجید بن مرید حسین</td><td><h3>مفتیان</h3></td><td> آفتاب احمد صاحب    / مفتی محمد صاحب / سعید احمد حسن صاحب</td></tr></tbody></table></figure>",13655,jameya-tur-rasheed,نکاح کا بیان,نکاح کے منعقد ہونے اور نہ ہونے کی صورتیں
2024-08-25,https://almuftionline.com/2024/08/25/13913/,کاروبار کے لیے سرمایہ لے کر لم سم نفع دینے کا حکم,<p>زید نے عمر سے کہا آپ مجھے ایک لاکھ روپے دیدیں، میں اس سے تجارت کروں گا اور آپ کو ہر ماہ دس ہزار روپے نفع دوں گا۔ کیا یہ معاملہ جائز ہے؟ اگر جائز نہیں تو اس کی جائز صورت کیا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں اگر زید عمر کی رقم کے ساتھ اپنی رقم بھی شامل کرتا ہے تو یہ شرکت کا معاملہ ہے، اور اگر وہ اپنی رقم شامل نہیں کرتا، صرف عمر کی رقم سے تجارت کرتا ہے تو یہ مضاربت کا معاملہ ہے۔ شرکت اور مضاربت دونوں میں فریقین کے لیے نفع فیصدی تناسب سے طے کرنا ضروری ہے، لم سم رقم کی شکل میں نفع طے کرنا جائز نہیں، اس سے معاملہ فاسد اور ناجائز ہوجاتا ہے۔</p><p>لہٰذا مذکورہ معاملے کا جائز متبادل یہی ہے کہ فریقین نفع فیصدی اعتبار سے طے کریں، مثلا زید عمر سے کہے کہ میں آپ کی رقم سے تجارت کروں گا، جو نفع ہوگا اس میں سے پچاس فیصد، یا ساٹھ فیصد آپ کو دوں گا اور پچاس فیصد یا چالیس فیصد میں رکھوں گا۔ اس کے بعد نفع کم ہو یا زیادہ، فریقین کے درمیان طے شدہ تناسب کے مطابق تقسیم ہوگا، اور اگر نفع بالکل نہ ہو تو زید عمر کو کچھ نہیں دے گا۔ اگر کاروبار میں نقصان ہوگا تو شرکت کی صورت میں فریقین اپنے اپنے سرمایہ کے بقدر نقصان برداشت کریں گے، جبکہ مضاربت کی صورت میں سارا نقصان عمر کا شمار ہوگا، الا یہ کہ کسی ایک فریق کے تعدی یا تقصیر کی وجہ سے نقصان ہو تو پھر سارا نقصان وہی فریق برداشت کرے گا۔ نیز شرکت اور مضاربت میں نفع و نقصان کا حقیقی حساب کتاب شرکت کا معاملہ ختم کرتے وقت ہوگا۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       <span dir=""LTR"">19</span>/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>مفتی محمد صاحب / محمد حسین خلیل خیل صاحب</td></tr></tbody></table></figure>",13913,jameya-tur-rasheed,مضاربت کا بیان,متفرّق مسائل
