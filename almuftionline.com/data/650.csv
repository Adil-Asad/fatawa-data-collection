issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-09-05,https://almuftionline.com/2021/09/05/5469/,زندگی میں جائیداد کی تقسیم اور وفات کے بعد بعض ورثا کا مطالبۂ میراث,"<p>کیا فرماتے ہیں علمائے کرام درجِ ذیل مسئلہ کے بارے میں کہ:</p><p>میرے والد حاجی روشن دین کا 7 اکتوبر 2015ء کو انتقال ہوا۔ ان کے بیٹوں میں غلام صفدر، ارشد محمود، محمد سعید، محمد خورشید اور رفیع الدین تھے۔ بیٹیوں میں حمیدہ بیگم، خالدہ بیگم اور نسرین اختر تھیں۔ خالدہ بیگم کا انتقال 1983ء میں ہوا تھا اور حمیدہ بیگم کا انتقال 2016ء میں ہوا۔   </p><p>ان کی کل جائیداد تین دکانیں، چھ مکانات، اور تین پلاٹ تھے۔ حاجی روشن دین صاحب نے اپنی حیات میں 1993ء میں تمام جائیداد بچوں میں تقسیم کردی تھی۔  </p><p>چنانچہ محمد خورشید کو ایک دکان دی جو صرافہ بازار حسن ابدال میں واقع ہے۔ اور ایک مکان تقریبا  6 مرلہ کا بھی محمد خورشید کو دیا۔ والد نے مجھے (محمد خورشید کو) یہ جو مکان دیا، اس کی زمینی منزل میں اس وقت والدین خود رہ رہے تھے۔ اوپر ہم رہ رہے تھے، لیکن اوپر چھوٹی سی جگہ تھی، اس لیے پھر ہم دوسرے مکان میں منتقل ہوگئے، کچھ سامان وہاں رکھا رہا جو اب بھی رکھا ہوا ہے اور چابی میرے پاس ہے۔ یہ اوپر نیچے پورا ایک ہی مکان ہے، والد صاحب نے مجھے یہ مکان دیتے ہوئے کہا کہ یہ گھر آپ کا ہے، البتہ جب تک میں اور میری اہلیہ یا ہم میں سے کوئی ایک زندہ ہو، اس وقت تک ہم اس میں رہیں گے، اس کے بعد آپ قبضہ لے لینا۔ چنانچہ اس میں والد اور والدہ رہتے رہیں، والد صاحب اپنی وفات تک اسی گھر میں رہے، اب والد صاحب کی وفات کے بعد والدہ اس میں رہ رہی ہیں۔</p><p>سائل نے فون پر یہ بھی بتایا کہ والد صاحب نے تقسیم کے بعد ہر ایک کے لیے اقرار نامہ بھی بنوایا جس میں والد اور تمام بھائیوں نے اس بات کا اقرار کیا کہ فلاں فلاں جائیداد ہم نے فلاں بھائی کو دیدی ہے۔ سائل نے اپنا اقرار نامہ بھیجا ہے جس میں ان کو دئیے گئے دکان، پلاٹ اور اس مکان کا ذکر ہے، اس میں اس مکان سے متعلق لکھا ہے کہ: ""مکان کا قبضہ مسمی روشن دین ولد کالا خان کے پاس رہے گا، اور یہ اپنی مرضی سے تا حیات رہائش پذیر ہو سکتے ہیں۔"" </p><p>غلام صفدر کو ایک دکان واقع مین بازار حسن ابدال دی۔  ارشد محمود، محمد سعید اور رفیع الدین تینوں کو ایک بڑی منڈی دی، والد صاحب نے وہ منڈی ان تینوں میں برابر برابر تقسیم کی اور ہر ایک کا حصہ الگ الگ کر کے اس کے قبضہ میں دیدیا۔  </p><p>مکانات میں سے رفیع الدین کو 6 مرلہ کا دو منزلہ مکان دیا۔ محمد سعید کو بھی 6 مرلہ کا دو منزلہ مکان دیا۔ غلام صفدر کو 10 مرلہ کا مکان دیا۔ ارشد محمود کو 9 مرلہ کا مکان دیا۔</p><p>پلاٹوں میں سے 7 مرلہ کا ایک پلاٹ ارشد محمود کو دیا۔ 7 مرلہ کا ایک پلاٹ محمد سعید کو دیا۔  26 مرلہ کا ایک پلاٹ محمد خورشید اور رفیع الدین کو دیا جس میں والد صاحب نے خود ہر ایک کو اس کا حصہ 13، 13 مرلے الگ الگ کر کے دیدیا۔</p><p>ایک بیٹی نسرین اختر کو ایک عدد مکان تقریبا 3 مرلہ ڈبل سٹوری دیا۔ دوسری بیٹی حمیدہ بیگم کو 1996ء میں نقد 50000 روپے دئیے۔  </p><p>     والد نے جس بیٹے یا بیٹی کو جو کچھ دیا، اسے اس کا قبضہ بھی دیا۔  2019 میں موجودہ جائیداد کی ڈگری عدالت سے سب نے اپنے نام کی حاصل کی۔ رجسٹری وغیرہ نہیں ہوئی۔ عدلت سے ڈگری اس بات کی لی کہ جو جو جائیداد جس جس بھائی کو ملی تھی اور اس کے پاس تھی اس میں دوسروں نے اپنا حصہ چھوڑ دیا، <span dir=""LTR"">Withdraw </span> کردیا۔  </p><p>جائیداد کی تقسیم کے 22 سال بعد تک جب والد صاحب فوت ہوئے، کسی نے کبھی کوئی مطالبہ یا اعتراض نہیں کیا۔ اب تقریبا والد کی وفات کے ساڑھے چھ سال بعد حمیدہ بیگم کے بچوں، خالدہ بیگم کے بیٹے اور نسرین اختر نے دوبارہ جائیداد میں اپنے حصے کا مطالبہ کر دیا ہے۔</p><p>آپ سے سوال یہ ہے کہ کیا ان سب کا مطالبہ جائز ہے؟ اور اب دوبارہ ساری جائیداد تقسیم ہوگی؟ جو جائیداد فروخت ہوچکی ہے، اس کے بارے میں کیا حکم ہے؟ سائل نے فون پر بتایا کہ والد صاحب کے والدین، دادا، دادی اور نانی کا انتقال ان کی زندگی میں ہوچکا تھا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ والد اگر اپنی جائیداد زندگی میں اولاد کے درمیان تقسیم کرنا چاہے تو یہ شرعًا ہبہ ہوتا ہے، میراث نہیں۔ اس میں اصل اور بہتر تو یہ ہے کہ تمام اولاد، لڑکوں اور لڑکیوں سب کو برابر برابر</p><p>حصہ دے، البتہ اگر میراث کے مطابق یعنی لڑکے کو لڑکی کا دگنا حصہ دے تو اس کی بھی گنجائش ہے۔ لیکن لڑکیوں کو بالکل محروم کرنا یا بہت معمولی حصہ دینا ناجائز ہے جس کی وجہ سے وہ گناہ گار ہوں گے۔ البتہ کسی بیٹے یا بیٹی کو اس کی خدمت، دینداری یا غربت کی وجہ سے کچھ زیادہ حصہ دیدیں تو اس کی گنجائش ہے۔ نیز اگر والد بغیرکسی وجہ کےکسی کو زیادہ حصہ دے اور باقاعدہ قبضہ بھی دے تو یہ ہبہ مکمل ہوجائے گا، اور وہ موہوب لہ اس حصے کا مالک بن جائےگا،اگرچہ ایسا کرنا جائز نہیں۔</p><p>اس تمہید کے بعد آپ کے سوال کا جواب یہ ہے:</p><p>(الف)۔۔۔ صورتِ مسئولہ میں آپ کے والد صاحب نے بیٹوں کو تو تقریبا برابر برابر حصہ دیا ہے، لیکن دو بیٹیاں جو تقسیم کے وقت زندہ تھیں، حمیدہ بیگم اور نسرین اختر، ان کو اپنے بیٹوں کے آدھے سے بھی کم حصہ دیا ہے جو کہ جائز نہیں تھا، اس کی وجہ سے والد صاحب گناہ گار ہوں گے۔ البتہ چونکہ والد صاحب نے  محمد خورشید کے مکان ( اس کا حکم آگے آرہا ہے) کے علاوہ جس بیٹے یا بیٹی کو جو کچھ دیا، اسے اس کا حصہ الگ کر کے قبضہ بھی دیدیا تھا؛ اس لیے اب حمیدہ بیگم اور نسرین اختر پوری جائیداد کی دوبارہ تقسیم کا مطالبہ نہیں کرسکتیں۔ خالدہ بیگم چونکہ جائیداد کی تقسیم کے وقت زندہ ہی نہیں تھی، اس لیے اس کو حصہ نہ دینے کی وجہ سے آپ کے والد صاحب گناہ گار نہیں ہوں گے، نہ ہی اس کے بیٹے کو اب مطالبے کا کوئی حق ہے۔ جس بیٹے یا بیٹی نے اپنی جو جائیداد بیچی ہے تو وہ معاملات درست ہوئے ہیں؛ کیونکہ ہبہ کے بعد قبضہ ملنے کی وجہ سے ہر ایک کو اپنے اپنے حصے میں ہر جائز تصرف کا حق حاصل تھا۔</p><p>البتہ اگر آپ سب بھائی اپنی ان دو بہنوں حمیدہ بیگم (اس کے انتقال کر جانے کی وجہ سے اس کی نیابت میں اس کے ورثا) اور نسرین اختر کو تھوڑی بہت رقم یا کوئی اور چیز دیدیں تو یہ آپ کے والد صاحب سے ہونے والی کوتاہی کی تلافی ہوگی، اور ان شاء اللہ آخرت میں ان کی نجات کا ذریعہ بنے گا۔ اسی طرح اگر خالدہ بیگم کے بیٹے کو بھی کچھ دیدیں تو آپ سب کو صلہ رحمی کا ثواب ملے گا۔</p><p>(ب)۔۔۔ جہاں تک محمد خورشید یعنی آپ کو دئیے گئے مکان کا تعلق ہے تو چونکہ تقسیم کے وقت اس میں والد صاحب خود رہائش پذیر تھے، اور آپ کو نہ تقسیم کے وقت قبضہ دیا، نہ تقسیم کے بعد۔ بلکہ یہ کہا کہ جب تک میں اور میری اہلیہ زندہ ہیں، ہم اس میں رہیں گے، اس کے بعد آپ قبضہ لے لینا۔ اقرار نامہ میں بھی یہی لکھا ہے کہ ""مکان کا قبضہ مسمی روشن دین ولد کالا خان کے پاس رہے گا، اور یہ اپنی مرضی سے</p><p>تا حیات رہائش پذیر ہو سکتے ہیں۔ ""</p><p>اور شرعا قبضہ کے بغیر ہبہ مکمل نہیں ہوتا؛ اس لیے یہ مکان آپ کی ملکیت میں نہیں آیا تھا، بلکہ اس پر والد صاحب کی ملکیت بدستور قائم تھی۔ والد صاحب کے ساتھ کچھ عرصہ اس مکان کے اوپر صرف رہائش کی وجہ سے بھی شرعا ہبہ کے لیے مطلوب قبضہ ثابت نہیں ہوا۔  </p><p>لہٰذا والد صاحب کے انتقال کے بعد یہ مکان ان کی میراث ہے، جو ان کے تمام ورثا میں شرعی حصوں کے مطابق تقسیم ہوگا۔ تقسیمِ میراث میں والدہ کو آٹھواں حصہ ملے گا، اس کے بعد جو کچھ بچے گا، اس کے بارہ (12) حصے کیے جائیں گے جس میں پانچ بھائیوں میں سے ہر بھائی کو دو، دو حصے اور والد صاحب کی وفات کے وقت دو زندہ بہنوں میں سے ہر بہن کو ایک ایک حصہ ملے گا۔ چونکہ حمیدہ بیگم والد صاحب کے بعد فوت ہوئی ہے، اس لیے اس کا حصہ اس کے ورثا کو ملے گا۔ خالدہ بیگم کے ورثا کو کوئی حصہ نہیں ملے گا؛ کیونکہ اس کا انتقال والد صاحب سے پہلے ہو چکا تھا۔</p><p>آپ سب بھائیوں نے 2019ء میں عدالت سے اپنی اپنی جائیداد کی جو ڈگریاں لی ہیں، اس سے بھی اس مکان میں دیگر بھائیوں کا حصہ ختم نہیں ہوا؛ کیونکہ وہ ڈگریاں سب بھائیوں نے والد صاحب کی تقسیم کی بنیاد پر لی ہیں، اور اس تقسیم کے نتیجے میں اس مکان کا ہبہ مکمل نہیں ہوا تھا۔ تاہم چونکہ آپ کے سب بھائیوں کو والد صاحب اچھا خاصا حصہ دے چکے ہیں، اس لیے اگر وہ اپنی دلی رضامندی سے والد صاحب کی منشا کو سامنے رکھتے ہوئے اس مکان میں اپنا اپنا حصہ کسی معمولی عوض کے بدلے آپ کو بیچ دیں تو پھر آپ ان کے حصوں کے بھی مالک ہوجائیں گے۔ لیکن بہنوں اور والدہ کو ان کا پورا پورا حصہ دینا بہر حال لازم ہے۔ البتہ اگر بہنیں اور والدہ بھی اپنا حصہ آپ کو بیچنا چاہیں تو مارکیٹ ویلیو کے مطابق ان کے حصوں کی جو قیمت بنتی ہو، وہ انہیں ادا کر کے آپ ان کی رضامندی سے ان کا حصہ بھی خرید سکتے ہیں۔  </p>",5469,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2021-09-05,https://almuftionline.com/2021/09/05/5166/,زوجہ،چاربیٹیوں اورپانچ بھتیجوں میں میراث کی تقسیم,<p>کیافرماتے ہیں علماء کرام اس مسئلہ کے بارے میں کہ</p><p>ایک آدمی فوت ہوگیا ،اوراس کی ایک بیوی،چاربیٹیاں،پانچ بھتیجے اورایک بھتیجی ہے،اورمیت نے 27لاکھ ترکہ چھوڑا ہے،تواب ان کے درمیان یہ وراثت کس طرح تقسیم ہوگی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>       مرحوم کے کفن دفن کے متوسط اخراجات ،قرض اوروصیت کی علی الترتیب ادائیگی کے بعد اگرمرحوم کےانتقال کے وقت صرف یہی لوگ ہوں جوسوال میں مذکورہیں توکل منقولہ ،غیرمنقولہ ترکہ کو24برابر حصوں میں تقسیم کرکے مرحوم کی بیوی کو 3حصے یعنی %12.5(337500روپے)اورہربیٹی کو4حصےیعنی %16.667 (450000 روپے) اورہربھتیجے کو1حصہ یعنی 4.167 (112500روپے) دیئے جائیں۔          </p>",5166,jameya-tur-rasheed,وصیت کا بیان,متفرّق مسائل
2021-09-05,https://almuftionline.com/2021/09/05/5163/,ھبة المشاع کا حکم,<p>کیافرماتے ہیں علماء کرام درج ذیل مسئلہ کے بارے میں کہ</p><p> ایک سوسائٹی میں (جس میں میرا بھی ایک پلاٹ ہے) میری مرحوم بیوی کا ایک پلاٹ ہے مرنے سے پہلے میری بیوی نے اپنی تمام اولاد کےلیے میرے سامنے اس کی یہ وصیت کی تھی کہ میں اپنایہ پلاٹ اپنی تینوں بیٹیوں کے نام کرتی ہوں مگر نہ ان کو قبضہ دیا تھا اورنہ ہی ان کے نام کیا تھا اب ان کے مرنے کے بعد یہ پلاٹ تمام ورثہ میں تقسیم ہوگا یا خاص کریہ انہی بیٹیوں کودیاجائےگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یہ ھبة المشاع ہے اورتقسیم وقبضہ نہ کرانے کی وجہ سے یہ صحیح نہیں ہوا، لہذا یہ پلاٹ تمام ورثہ میں دیگرمیراث کی طرح</p><p>         تقسیم ہوگا،اورصرف بیٹیوں کونہیں ملے گا۔</p>",5163,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2021-09-05,https://almuftionline.com/2021/09/05/5162/,زندگی میں وارث کو قرض دیکر یہ شرط لگانا کہ آپ کوملنے والی میراث  سے قرض کی یہ رقم منہاہوگی,<p>کیافرماتے ہیں علماء کرام درج ذیل مسئلہ کے بارے میں کہ</p><p>         اگرمیں اپنے ایک بیٹے کواپنی زندگی میں قرض دوں اس شرط کےساتھ کہ جب میرے مرنے کے بعد میری میراث آپ کو حصہ  میں ملے گی تو اس میں سے قرض کی یہ رقم منہاکردی جائےگی، کیا میرے  لیے اس طرح کرنا درست ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اس طرح کرنے سے بظاہر کوئی شرعی مانع نہیں ہے،اس لیے کہ یہ آپ کا ان پر قرض ہوگا اورقرض کسی پربھی ہوقرض دہندہ کی موت کی صورت میں وہ ورثہ کی ملک ہوجاتا ہے اورقرضدارکو قرض واپس کرناپڑتاہے۔تاہم اس واپس کردہ قرض کی رقم میں دیگرورثہ کی طرح قرض واپس کرنے والایہ بیٹا بھی حصہ دار ہوگا۔</p>",5162,jameya-tur-rasheed,میراث کے مسائل,میراث کے متفرق مسائل
2021-09-05,https://almuftionline.com/2021/09/05/5161/,زندگی میں کچھ دیکر موت کے بعد کی میراث سےوارث کو محروم کرنا,<p>کیافرماتے ہیں علماء کرام درج ذیل مسئلہ کے بارے میں کہ</p><p>       میں اپنی زندگی میں اپنے ایک بیٹے کو جائیداد میں سے حصہ دینا چاہتاہوں اس شرط کے ساتھ کہ وراثت میں سے اس کو حصہ نہیں دیاجائے گا ،بلکہ میری دوسری اولاد کے درمیان وراثت تقسیم کی جائےگی،کیا میرا یہ عمل درست ہوگا اورآئندہ وراثت میں وہ حق دار ہوگا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>       وراثت ایک اضطراری حق ہے، کوئی اپنی طرف سے اس حق کو زائل نہیں کرسکتا،لہذا مسئولہ صوت میں آپ کا متعلقہ بیٹے کو زندگی میں کچھ دیکر موت کے بعد ملنے والی میراث سے محروم کرنا ٹھیک نہیں،اس طرح کرنے سےوہ میراث سے محروم نہیں ہوگا۔</p>",5161,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2021-09-05,https://almuftionline.com/2021/09/05/5072/,بيت الخلاء كا رخ قبلے کی جانب ہونے کا حکم,"<p><span dir=""RTL"">میں بلڈر ہوں اور عمارتیں بناتا ہوں۔ میں نے ایک عمارت بنائی تو ہم نے نقشہ بنواتے وقت غور نہیں کیا اور اس کے واش رومز میں ڈبلیو سی اور کموڈز کے رخ قبلے کی جانب ہو گئے۔ پورے قبلے کی جانب تو نہیں ہیں لیکن بہت کم ہٹے ہوئے ہیں قبلے سے۔ اب جب میں بیچنے لگا ہوں تو یہ مسئلہ سامنے آیا ہے۔ ان کو تڑوا کر بنوانے میں کافی زیادہ خرچہ ہے جو خریدار ادا کرے گا نہیں اور میرے لیے مشکل ہو جائے گا۔ کسی نے مجھے کہا ہے کہ قبلے کی طرف والا مسئلہ صرف کھلی جگہ میں ہے۔ آپ مہربانی فرما کر میری درست رہنمائی کر دیں کہ اب کیا کیا جائے؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>قضاء حاجت کے وقت قبلے کی جانب رخ یا پشت کرنا مکروہ تحریمی ہے، چاہے قضاء حاجت کھلی جگہ ہو یا بند جگہ،  اور نبی کریم ﷺ نے اس سے منع فرمایا ہے۔ لہذا سوال میں مذکور صورت میں اگر ان ڈبلیو سی اور کموڈز کا رخ اس طرح ہے کہ قبلے کی جانب سے 45 درجے سے کم ہٹا ہوا ہے تو انہیں توڑ کر دوبارہ بنانا ضروری ہے۔ اور اگر ان کا رخ 45 درجے یا اس سے زیادہ قبلے سے ہٹا ہوا ہے  تو ان کا استعمال درست ہے اور توڑنا ضروری نہیں ہے۔</p>",5072,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-09-05,https://almuftionline.com/2021/09/05/5068/,جس شخص کا دماغی توازن ٹھیک نہ ہو،اس کی طلاق کاحکم,<p>سوال:<strong> طلاق کےمسئلہ میں ملک یاسرامین کےوالدکابیان</strong></p><p>میرابیٹایاسرامین دماغی طورپرٹھیک نہیں ہے،کبھی کبھی ایسی حالت ہوتی ہےکہ اس کواپنےفائدےاورنقصان کابھی پتہ نہیں چلتا،تقریباگزشتہ دس بارہ سال سےمختلف ڈاکٹروں سےاس کاعلاج معالجہ بھی ہوتارہاہے(جس کاریکارڈموجودہے)لیکن کوئی خاطرخواہ فائدہ نہیں ہوا،ابھی گزشتہ چندایام قبل ایسی ہی دماغی کیفیت میں اس نےاپنی بیوی کوطلاق ثلثہ دیدی،واضح رہےکہ ڈاکٹری رپورٹوں میں اس بات کی بھی صراحت موجودہےکہ مسمی ملک یاسرامین کی دماغی کیفیت درست نہیں رہتی،جس کی بناء پرکیاگیااقدام معذوری تصورہوگا،اب پوچھنایہ ہےکہ مذکورہ صورت حال کی روشنی میں میرےبیٹےکی طلاق کاکیاحکم ہے؟قرآن وسنت کی روشنی میں مستفیدفرمائیں۔</p><p><strong>زوجہ ملک یاسرامین کابیان</strong></p><p>27رمضان کومیرےخاوندنےسحری کےٹائم مجھ سےپانی مانگا،ان کی ذہنی حالت  صحیح نہیں تھی،تاخیرکی وجہ سےانہوں نےطلاق کےالفاظ استعمال کیے،انہوں نےکہاکہ میں تمہیں طلاق دیتاہوں،طلاق دیتاہوں،طلاق دیتاہوں،چرندپرندکوحاضرناظرجان کرطلاق دیتاہوں،میں نےتمہیں طلاق دےدی،تم بچوں کولےکرچلی جاؤ،واضح رہےکہ وہ اس وقت ہاسپٹل میں ایڈمٹ ہیں اورذہنی حالت ٹھیک نہیں ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں چونکہ دس بارہ سال سےعلاج چل رہاہے،اورڈاکٹری رپورٹ کےمطابق بھی دماغی کیفیت درست نہیں،اس سےواضح ہوتاہےکہ اس کی یہ کیفیت دس بارہ سال سےلوگوں میں معروف تھی،اورطلاق دیتےوقت بھی بیوی کےبقول اس کی ذہنی حالت ٹھیک نہیں تھی،لہذاصورت مسئولہ میں طلاق واقع نہیں ہوئی،بیوی تاحال شوہرکےنکاح میں شمارہوگی۔</p>",5068,jameya-tur-rasheed,طلاق کے احکام,مدہوشی اور جبر کی حالت میں طلاق دینے کا حکم
2021-09-04,https://almuftionline.com/2021/09/04/5295/,اسٹام پیپر پردستخط کرکے والد صاحب کی زندگی میں اپنا حصہ لینے والے بھائی کا والد کی وراثت میں حصے کا حکم,<p>آپ نے پچھلے مسئلے کا جو حل دیا ہے (فتوی نمبر73927 )اس میں آپ نے میرے بڑے بھائی محمد طارق کے حصے کا ذکر کیا ہے،میں محمد شارق نے لیاقت آباد والے گھر میں چھت کا کمرہ اور باتھ روم وغیرہ بنوایا تھا جس کی وجہ سے گھر کی قیمت بڑھ گئی تھی۔</p><p>ایک مرتبہ محمد طارق نے مجھ سےتین لاکھ کا تقاضہ کیا تھا، میرے پوچھنے پر بولے کہ میرے حصے میں سے مجھے دے دیں،میں نے ابوجان سے بولا تو ابو نے بھائی سے بات کی کہ کون سا حصہ چاہیے؟ ابھی تو میں زندہ ہوں،اس پر بات کافی بڑھ گئی،لڑائی جھگڑا بھی ہوا،ابو بیمار ہوگئے،ایک دن بھائی ایک کاغذ لے کر آئے اور بڑی بہن سے کہاکہ اس پر ابو کے دستخط اور انگوٹھے کا نشان لے لو،انہوں نے منع کیا اور کہا کہ جب ابو ٹھیک ہوجائیں گے تو تب بات کرنا،پھر تھوڑے عرصے بعد آکر بولے کہ میں نے گھرکی قیمت لگوالی ہے، میرے ساڑھے چھ لاکھ بنتے ہیں، وہ مجھے چاہیے،اس بات پر ابو نے سختی سے منع کیا تو انہوں نے قانونی کاروائی کرنے کی دھمکی دی اور کسی مولوی سے بات کی تھی۔</p><p>طارق بھائی کو پیسوں کی ضرورت تھی،پھر بڑے بہنوئی محمد رشید اور طارق بھائی کے سالے محمد خالد اس میں شامل ہوئے،ابو جوکہ 2002 سے کام وغیرہ نہیں کرتے تھے گھر کا خرچہ میں چلاتا تھا،بھائی نے ایک ایگریمنٹ بنوایا جو کہ میں نے اس کے ساتھ منسلک کردیا ہے۔</p><p>طارق بھائی کا ایک سو بیس گز کا معمار میں گھر بھی تھا،انہوں نے اس کے باوجود بھی ابو کو کورٹ میں لے جانے کی دھمکی دی،ابو امی کا خرچہ پانی بھی نہیں دیتے تھے،پھر ابو کینسر کے مرض میں مبتلا ہوگئے اور اقساط کی شکل میں میں نے انہیں رقم دینا شروع کردی۔</p><p>میری شادی کا ٹائم بھی اس وجہ سے آگے کردیا تھا کہ بھائی نے بولا کہ مجھے پیسے دو،پھر شادی کرنا،میں نے ابو کے کہنے پر پیسے دینا شروع کردئیے،پھر جب ابو نے مکان فروخت کیا تو کسی بھی قسم کا تعاون نہیں کیا،مشرق سوسائٹی میں امی ابو کو لے کر آیا اور بہت مشکل وقت گزارا،ابوکو بیماری میں بھی نہ دیکھا اور نہ کبھی ہاسپٹل لے کر گئے،بس رقم کا چیک لینے آتے تھے،میری شادی پر بھی نہیں آئے،اس پر ابو کو بہت صدمہ ہوا تھا،پھر 2017 میں ابو وفات پاگئے،اس کے بعد ہمارا ان سے کوئی تعلق نہیں ہے،بھائی کے انتقال پر ملنا ہوا،ان کا انتقال 2020 میں ہوا ہے۔</p><p>جب وہ حصوں کا تقاضا کررہے تھے تو وہ بولے کہ میں نے ابو امی کو حصہ دیا ہے،بہنوں کو چھوڑو،میری امی دل کی مریض ہیں اور ابھی جون میں امی کا آپریشن ہوا ہے،ان کا خرچہ وغیرہ بھی میں ہی پورا کرتا ہوں،آپ نے مجھے جو حصوں کا بولا ہے اس طرح تو مجھے یہ مکان فروخت کرنا پڑجائے گا،میں امی اور اپنے بیوی بچوں کو کہاں لے کر جاؤں گا،جبکہ میں پاکستان میں رہتا بھی نہیں ہوں،وہ رقم جو ابو نے انہیں دی تھی ہبہ میں کیسے آئے گی؟اس پر قانونی کاروائی ہوئی ہے اور گواہ بھی موجود تھے،اس مسئلے کا جلد از جلد جواب دیجئے گا،میں نے واپس بھی جانا ہے۔</p><p>تنقیح سائل نے پوچھنے پر وضاحت کی کہ لیاقت آباد والے گھر کی چھت پر کمرہ بنا ہوا تھا،جس پر چادریں تھیں،اس نے اس کمرے کی فنیشنگ کروائی تھی اور چادریں ہٹاکر چوکیوں والی پکی چھت ڈلوادی تھی،اسی طرح باتھ روم بنوادیا تھا،لیکن یہ سب والد صاحب کے ساتھ تعاون کی نیت سے کیا تھا،اس نیت سے نہیں کہ جو رقم میں لگارہا ہوں بعد میں واپس لوں گا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شرعاً میراث کا اطلاق اس مال پر ہوتا ہے جو کسی کے مرنے کے بعد اس کے ورثہ میں شرعی حصوں کے مطابق تقسیم ہوتا ہے،وہ مال جو زندگی میں کسی کو دیا جائے اسے میراث کا حصہ نہیں کہا جاسکتا،اگرچہ میراث کے حصے کی نیت سے ہی کیوں نہ دیا جائے،اس لیے آپ کے مرحوم والد نے آپ کے بڑے بھائی کو اپنی زندگی میں میراث کے حصے کے نام پر جو رقم دی تھی وہ بھی ہبہ ہی کے حکم میں ہے اور اس کی وجہ سے ان کا میراث میں سے حق ختم نہیں ہوا،اگرچہ اس رقم کو وصول کرنے کے لیے آپ کے بڑے بھائی کا طرزِ عمل بالکل بھی درست نہیں تھا۔</p><p>لہذا آپ کے بڑے بھائی کا آپ کی والد کی میراث میں حصہ ہوگا،البتہ ان کے ورثہ کو چاہیے کہ چونکہ ان کے والد زندگی میں ہی اپنے حصے کے نام پر رقم وصول کرچکے ہیں،اس لیے مروت اور حسن اخلاق کا تقاضا یہ ہے کہ وہ لوگ بڑے بھائی کا مکمل حصہ لینے کے بجائے تھوڑا بہت لے کر بقیہ معاف کردیں۔</p><p><span dir=""RTL"">بقیہ لیاقت آباد والے گھر کی چھت پر کمرے اور باتھ وغیرہ کی تعمیر پر آپ نے جو رقم خرچ کی تھی وہ قرض کی نیت سے نہیں کی تھی،بلکہ والد صاحب سے تعاون کی نیت سے کی تھی،جس کا ایک واضح قرینہ یہ بھی ہے کہ آپ نے مکان بکنے کے بعد بھی والد صاحب کی زندگی میں کبھی اس رقم کا ان سے مطالبہ نہیں کیا،اس لیے اب وہ رقم آپ والد صاحب کے ترکہ میں سے وصول نہیں کرسکتے۔ </span></p>",5295,jameya-tur-rasheed,میراث کے مسائل,میراث کے متفرق مسائل
2021-09-04,https://almuftionline.com/2021/09/04/5084/,سیدمسئلہ کےعلم نہ ہونے کی وجہ سے زکوة لے لے توکیاواپس کرناضروری ہے؟,<p>کیافرماتے ہیں مفتیان کرام اس مسئلہ کے بارے میں کہ  ایک شخص نے دوسرے شخص کوزکوة دی،زکوة لینےوالاسیدتھا،لیکن اس وقت اس کوزکوة کے مسئلہ کاعلم نہیں تھا،اب سوال یہ ہے کہ ابھی وہ زکوة کی رقم واپس کرے یانہیں؟اگرواپس کرے توکس کودے،کیونکہ دینے والاغائب ہے،اب کیاعمل کرے کہ یہ صحیح ہوجائے اورفریقین گناہ سے بچ جائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرزکوة دینے والے نےاپنے لحاظ سے تحقیق اورغوروفکر کرنے کے بعد مستحق اورغیرسیدسمجھ کرزکوة دی تھی تواس کی زکوة اداہوگئی،دوبارہ زکوة اداکرنالازم نہیں،البتہ اگرسیدکومعلوم ہوگیاہے کہ یہ زکوة کی رقم ہے تواس پردینے والے کوواپس کرناضروری ہے،اگردینے والاغائب ہے تواس کی طرف سے کسی مستحق کودیدے۔</p>",5084,jameya-tur-rasheed,زکوة کابیان,مستحقین زکوة کا بیان
2021-09-03,https://almuftionline.com/2021/09/03/5310/,اداروں کو زکوۃ کی ادائگی کرنا,"<p>کیا فرماتے ہیں علمائے کرام اس مسئلہ کے بارے میں کہ  ایک پرائیوٹ ادارہ سکولز، کالجز اور جامعات میں قرآن کی تعلیم کے فروغ میں سرگرم عمل ہے، جو پورے ملک میں سرکاری و نجی تعلیمی  اداروں کے اساتذہ کو تجوید قرآن اور قرآن فہمی کی تدریس میں بلامعاوضہ معاونت فراہم کر رہا ہے۔ ادارہ نے اس مقصد کے لیے ""قرآن ایجوکیشن فنڈ"" قائم کیا ہے، جس کی مندرجہ ذیل دس مدات/مصارف ہیں:</p><p>1۔ قرآن کی تعلیم کے  لیے تحقیق اور نصاب سازی</p><p>2۔ قرآن کے معلمین کی تیاری</p><p>3۔ تدریس قرآن میں سکولوں کی معاونت</p><p>4۔ قرآن کی تعلیمی معاونت کی تیاری</p><p>5۔ گورنمنٹ اور نجی سکولوں مین قرآن کی تعلیم کی وسعت</p><p>6۔ قرآن ایجوکیشن اکیڈمی</p><p>7۔ قرآن ایجوکیشن سینٹر</p><p>8۔ قرآن ایجوکیشن کیمپ</p><p>9۔ سمجھ کر حفظ کے ادارے</p><p>10۔ قرآن ایجوکیشن انڈوومنٹ</p><p>پوچھنا یہ ہے کہ آیا زکوۃ کی رقم مندرجہ بالا مصارف میں خرچ کی جا سکتی ہے؟ قرآن و سنت کی روشنی میں رہنمائی فرمائیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>زکوۃ کے لیے تملیک شرط ہے،کہ  کسی مستحق کو زکوۃ کی رقم  کا مالک بنا یا جائے، ورنہ زکوۃ ادا نہیں ہوگی۔ سوال میں ذکر کردہ تفصیل کے مطابق چونکہ مستحق کو تملیک نہیں پائی جاتی۔ اس لیے زکوۃ کی رقم مذکورہ مصارف میں  خرچ کرنا درست نہیں ہے۔</p>",5310,jameya-tur-rasheed,زکوة کابیان,مستحقین زکوة کا بیان
