issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-05-20,https://almuftionline.com/2024/05/20/12808/,دباؤ کی حالت میں بغیر نیت کے لکھ کر طلاق دینا,<p>مفتی صاحب سوال میرا طلاق سے متعلق ہے، میری بیوی سرگودھا میں رہتی ہے،میں اس کو لینے سرگودھا گیا ہوا تھا تو میری بیگم مجھ سے ضد کر رہی تھی کہ میں پکا پکا سرگودھا آجاؤں اور میں کہہ رہا تھا کہ میں سرگودھا نہیں آسکتا، میں پنڈی ہی رہوں گا، پنڈی آ جاؤ میں تمہیں علیحدہ گھر لے کے دینے کے لیے تیار ہوں، لیکن میں سرگودھا پکا پکا نہیں آ سکتا ، وہ کہہ رہی تھی اگر پکا پکا سرگودھا آپ نہیں آسکتے تو مجھے طلاق دے دو ، میں دونوں باتیں نہیں مان رہا تھا میں چاہ رہا تھا کہ وہ میرے ساتھ پنڈی آجائے میں اسے الگ گھر لے کر دوں گا وہ کافی پریشان اور دباؤ میں تھی اور بار بار مجھے کہہ رہی تھی کہ میں تمہارے ساتھ رہنا چاہتی ہوں میں تم سے پیار کرتی ہوں، میں تمہیں چھوڑ نہیں سکتی اور تمہارے بغیر رہ نہیں سکتی۔ میں نے اپنی بیگم کو سمجھایا کہ میں پنڈی میں رہتا ہوں ،میری فیملی یہاں پر رہتی ہے، میری جاب یہاں پر ہے میرے بہت سارے معاملات یہاں پنڈی میں چل رہے ہیں، اس کے علاوہ میری دو بہنیں ہیں، گھر پہ بھائی ہیں گھر پہ میرے  ساتھ رہتے ہیں ،جو فائننشلی اتنے سٹرانگ نہیں ہیں، گھر میری وجہ سے چلتا ہے وغیرہ وغیرہ میرے کافی سمجھانے کے بعد بھی وہ نہ مانی میں بہت تھک چکا تھا، میں دو دن سے مسلسل جاگ رہا تھا اور سویا نہیں تھا اور کھانا بھی نہیں کھایا تھا۔ لوکل سفر کرنے اور شدید گرمی میں پیدل چلنے کی وجہ سے گرمی کا غبار میرے سر پر بہت زیادہ تھا، میرے سر میں شدید درد ہو رہا تھا اور میرا سر چکرا رہا تھا۔</p><p> میری بیگم بھی بہت ڈسٹرب لگ رہی تھی اور بہت پریشان تھی اور مجھے کہہ رہی تھی کہ میں یہاں سے بھاگ جاؤں گی یا کچھ اپنے ساتھ برا کر لوں گی تم سب لوگ مجھے ڈھونڈتے رہ جاؤ گے اور کبھی چھری اٹھا کر اپنے آپ کو مارنا سٹارٹ کر دیتی تھی کہ میں اپنے آپ کو مار لوں گی کوئی بھی میری پرابلم کو نہیں سمجھ رہا ،میں نے اپنی بیگم کو نارمل کرنے کی کوشش کی اور اس کو آرام سے بٹھایا وہ سر پکڑ کر بیٹھ گئی اور پھر اچانک اس نے مینٹلی سٹریس کی وجہ سے چیخ و پکار شروع کر دی، اس کے گھر والے پریشان ہو گئےکہ یہ کیا ہو گیا؟ میں بھی گھبرا گیا کہ یہ کیا ہو گیا؟  میں نے اپنی بیگم کو نارمل کرنے کی کوشش کی کہ آپ نارمل ہو جائیں اور آرام سے بیٹھ کر بات کرتے ہیں، اچھا قریب ہو جاؤ وغیرہ وغیرہ، میری بیگم کی چیخ و پکار سن کر اس کی فیملی نے بھی چیخ و پکار شروع کر دی اور مجھے برا بھلا کہنا شروع کر دیا اور کہتے ہیں اس سے ابھی کے ابھی طلاق لو اور اس کو جوتے مار کے باہر نکالو۔</p><p>اسی چیخ و پکار میں میری بیگم کی بڑی بہن نے مجھے تھپڑ مارنے کی کوشش کی مجھے یاد نہیں کہ وہ مجھے لگا تھا یا نہیں، اس کے بعد انہوں نے میرے منہ پہ کاپی اور پینسل ماری اور کہا کہ ابھی کہ ابھی طلاق دو پھر میری بیگم نے میرا لیپ ٹاپ میرے منہ پہ مارا اور کہا کہ ابھی فیصلہ سناؤ مجھے بہت برا لگا اور میں سکتے میں چلا گیا کہ یہ سب میرے ساتھ کیا ہو رہا ہے؟ میں نے اپنا لیپ ٹاپ اٹھا کر وہاں سے جانے کی کوشش کی تو اس کی والدہ نے مجھے زبردستی بٹھایا اور کہا کہ نکاح بھی میں نے ہی کرایا تھا اور طلاق بھی میں ہی دلواؤں گی اور کاپی اور پینسل میرے ہاتھ میں دیا اور کہا کہ ابھی کے ابھی طلاق یہاں پر لکھو۔ وہ سب مکمل طور پر میرے اوپر حاوی ہو چکے تھے اور مجھے کچھ سمجھ نہیں آرہا تھا ایسے جیسے میں مکمل ان کے کنٹرول میں آ چکا ہوں،   میرے اندر اتنی ہمت نہیں تھی کہ میں کسی بات کا ری ایکٹ کر سکتا یا میں اتنا ہی کہہ دیتا کہ میں طلاق نہیں دینا چاہتا یا میں طلاق نہیں دوں گا، ایسے جیسے میرا دماغ سن ہو چکا ہے۔</p><p> جیسا کہ میں نے آپ کو بتایا ہے کہ اس کی والدہ نے مجھے کاپی اور پینسل  پکڑایا اور کہا کہ یہاں پر طلاق لکھ کر دو۔ میری بیگم کا نام عابدہ ہے تو میں نے اس پیپر پر تین دفعہ نہ چاہتے ہوئے بھی یہ جملہ لکھا کہ میں عابدہ کو طلاق دیتا ہوں نیچے سائن کیے اور اس دن کی ڈیٹ ڈالی۔ لکھتے وقت میری بالکل بھی نیت طلاق دینے کی نہ تھی اور میں اپنی طرف سے لفظ طلاق غلط لکھنے کی کوشش کر رہا تھا کہ طلاق واقع نہ ہو، لیکن بعدمیں مجھے پتہ چلا کہ لفظ طلاق میں نے پیپر پر ٹھیک لکھا ہے۔ طلاق لکھنے سے پہلے مجھے بیگم نے تھپڑ مارے اور پھر تین دفعہ طلاق لکھنے کے بعد پھر مجھے بیگم نے تھپڑ مارے اور اس کے بعد میں گھر سے باہر آگیا۔</p><p>اس فیملی کے ساتھ مسلسل یہ میرا دوسرا واقعہ ہے جس میں میں سکتے میں چلا گیا یا میرا دماغ سن ہوگیا،جس میں مجھے کچھ سمجھ نہ آئے کہ میرے ساتھ یہ کیا ہو گیا ہے اور ایسے جیسے میں ہکا بکا رہ گیا  ہوں، ایسے میں ریکٹ نہیں کر پاتا ۔  مسلسل دو واقعات سے پہلے ایسا کبھی نہیں ہوا تھا، جب بھی کبھی یہ میرے ساتھ بدتمیزی کرتے تھے یا کوئی غلط بات کرتے تھے تو میں بہت غصے میں بات کرتا تھا اور ری ایکٹ کرتا تھا اور ہر بات کا جواب دیتا تھا۔</p><p>جب سے اس کی بہن اور اس کی ماں نے مجھے محلے والوں کے سامنے تھپڑ مارے تو اس کے بعد میں ان کی کسی بھی بات پر ری ایکٹ نہیں کر پاتا یا کسی بھی بدتمیزی کا جواب کسی بھی ناجائز بات کا یا بری بات کا ٹھیک سے رسپانس نہیں کر پاتا۔</p><p>پہلاواقعہ اس طرح ہواکہ میں اپنی بیگم کوسرگودھا لینے گیا ہوا تھا، میرے لاکھ منانے اور سمجھانے کے باوجود وہ میرے ساتھ پنڈی نہیں آرہی تھی،اس کی فیملی نے مجھے بہانے سے گھر سے باہر نکالا اور یہ کہا کہ ہم اب کہیں افطاری پر جا رہے ہیں، ہم سب گھر کے باہر دروازے پر موجود تھے، میں بضد تھا کہ میری بیگم میرے ساتھ گھر چلے میں نے اپنی بیٹی کو اپنے ہاتھ میں لیا اور بیگم کو کہا کہ میرے ساتھ چلو میں بیٹی کو دور لے کر جا رہا تھا اور بیگم میرے پیچھے پیچھے تھی کہ بیٹی مجھے دو تو جب میں بیٹی بیگم کے ہاتھ میں دے رہا تھا تو اس کی بہن اور اس کی ماں نے مجھے سب محلے والوں کے سامنے تھپڑ مارے اور مجھ سے بیٹی لے لی جس کی وجہ سے میں سکتے میں چلا گیا اور میں ہکا بکا رہ گیا اور میرے اندر اتنی ہمت نہ ہوئی کہ کسی بات کا میں اس وقت جواب دے پاتا، اس شرمندگی اور اس بےعزتی کی وجہ سے مجھے ایسا محسوس ہوا تھا کہ جیسے میں جیتے جی مر گیا ہوں یا میرے پاؤں کے نیچے سے کسی نے زمین کھینچ لی ہو۔ میں وہاں پر کسی بھی بات پر ری ایکٹ نہ کر سکا اور میں وہاں سے چپ کر کے شرمندہ ہو کر اپنی بچی کچی عزت بچائے واپس پنڈی اگیا اس واقعے کی شرمندگی ڈر خوف میرے دل میں بیٹھ چکا تھا۔</p><p>مفتی صاحب میں یہاں پر اپنے بارے میں ایک بات ضرور بتانا چاہوں گا کہ جب بھی کبھی مجھے زیادہ شرمندگی کا سامنا کرنا پڑے یا مجھے بہت زیادہ بےعزتی فیل ہو تو وہاں پر میں بول نہیں پاتا، میری ہمت ختم ہو جاتی ہے میں اپنی بات کو ڈیفینڈ نہیں کر پاتا ،کبھی کبھی جسم کانپنے لگتا ہے،اگر بولوں تو زبان لڑکھڑانے لگتی ہے مجھے رونا آ جاتا ہے اور میرے اندر چپ سی لگ جاتی ہے میں کسی بھی بات پر ری ایکٹ نہیں کر پاتا یا کچھ بھی نہیں کر پاتا ایسے جیسے میرا دماغ سن ہو گیا ہے۔ میرے اوپر خوف اور ڈر کی کیفیت طاری ہو جاتی ہے۔</p><p> یہ مسئلہ میں اپنے ساتھ بچپن سے ہی محسوس کر رہا ہوں اور ابھی تک میرے ساتھ ایسا ہی ہوتا ہے یہ میرے ساتھ پہلی دفعہ یا دوسری دفعہ نہیں ہو رہا ہر دفعہ میرے ساتھ ایسا ہی ہوتا ہے، چاہے دوستوں میں ہو، چاہے آفس میں ہو چاہے گھر میں ہو یا کہیں بھی ہو مجھے ایسا ہی فیل ہوتا ہے یہ میری طبیعت کا حصہ ہے۔</p><p>مفتی صاحب آپ سے درخواست ہے کہ تمام دی گئی تفصیلات کو مدنظر رکھتے ہوئے مجھے فتوی جاری کریں اور بتائیں کہ میری طلاق واقع ہو گئی ہے یا نہیں؟ بہت شکریہ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کی گئی تفصیل کے مطابق اگر واقعتاً آپ نے انتہائی پریشانی اوران کے دباؤ میں آ گئےتھے اور آپ کی اہلیہ اور ساس وغیرہ نے آپ کو طلاق کے الفاظ لکھنے پر مجبور کیا تھا تو اس صورت میں بغیرنیت کے طلاق کے الفاظ لکھنے اور دستخط کرنے سے کوئی طلاق واقع نہیں ہوئی، بشرطیکہ زبان سے طلاق کے الفاظ نہ کہے ہوں۔ البتہ آئندہ کے لیے ایسی حالت میں طلاق کے الفاظ لکھنے سے احتیاط کریں۔</p><h6 class=""has-text-align-right"">حوالہ جات</h6><h5><h5>الفتاوى الهندية (1/ 379) دار الفكر،بيروت:</h5>
<h5>رجل أكره بالضرب والحبس على أن يكتب طلاق امرأته فلانة بنت فلان بن فلان فكتب امرأته فلانة بنت فلان بن فلان طالق لا تطلق امرأته كذا في فتاوى قاضي خان.</h5>
<h5>فتاوى  قاضي خان(1/ 416) مكتبة رشيدية، كوئٹة:</h5>
<h5>رجل أكره بالضرب والحبس على أن يكتب طلاق امرأته فلانة بنت فلان بن فلان فكتب امرأته فلانة بنت فلان بن فلان طالق لا تطلق امرأته لأن الكتابة أقيمت مقام العبارة باعتبار الحاجة ولا حاجة ههنا.</h5>
<h5>الدر المختار مع حاشية ابن عابدين (6/ 129) دار الفكر-بيروت:</h5>
<h5>(وشرطه) أربعة أمور: (قدرة المكره على إيقاع ما هدد به سلطانا أو لصا) أو نحوه (و) الثاني (خوف المكره) بالفتح (إيقاعه) أي إيقاع ما هدد به (في الحال) بغلبة ظنه ليصير ملجأ (و) الثالث: (كون الشيء المكره به متلفا نفسا أو عضوا أو موجبا غما يعدم الرضا) وهذا أدنى مراتبه وهو يختلف باختلاف الأشخاص فإن الأشراف يغمون بكلام خشن، والأراذل ربما لا يغمون إلا بالضرب المبرح ابن كمال (و) الرابع: (كون المكره ممتنعا عما أكره عليه قبله) إما (لحقه) كبيع ماله (أو لحق) شخص (آخر) كإتلاف مال الغير (أو لحق الشرع) كشرب الخمر والزنا إلا على المذاكير والعين بزازية.</h5>
<h5>الدر المختار وحاشية ابن عابدين (6/ 141) دار الفكر-بيروت:</h5>
<h5> منع امرأته المريضة عن المسير إلى أبويها إلا أن تهبه مهرها فوهبته بعض المهر فالهبة باطلة، لأنها كالمكره.</h5>
<h5>قلت: ويؤخذ منه جواب حادثة الفتوى: وهي زوج بنته البكر من رجل فلما أرادت الزفاف منعها الأب إلا أن يشهد عليها أنها استوفت منه ميراث أمها فأقرت ثم أذن لها بالزفاف فلا يصح إقرارها لكونها في معنى المكرهة وبه أفتى أبو السعود مفتي الروم قاله المصنف في شرح منظومته تحفة الأقران في بحث الهبة.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>18/ذوالقعدة 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12808,jameya-tur-rasheed,طلاق کے احکام,تحریری طلاق  دینے کا بیان
2024-05-20,https://almuftionline.com/2024/05/20/13011/,طلاقِ معلق کاحکم,<p>کیافرماتے ہیں علماء ِکرام اس مسئلہ کے بارے میں کہ</p><p>میں ضیا  ءالحق......ہوں............. میں فیملی کے ساتھ رہائش پزیر تھا، آج سے چھ ماہ قبل میرے بڑے بھائی سے میر ی کاروباری معاملات میں لڑائی ہو گئی ،اس لڑائی کے دوران چھوٹے بھائی نے مجھے گالیاں دی اور برا بھلا کہا، اس کے بعد میں اپنے پڑوسی کے پاس بیٹھا تھا کہ میرابیٹا آیا اور اس نے بتایا کہ چاچو دو مرتبہ گھر آکر امی کو گھر سے سامان کے ساتھ جانے کو کہہ رہے ہیں،میں گھر گیا اپنی بھابھی سے پوچھا کہ کیا معاملہ ہے، انہوں نے بتایا کہ بلکل آپ کے بڑے بھائی نے دو مرتبہ آکر گھر سے جانے کا کہاہے، پھر میں نے اپنی گھر والی سے سامان سمیٹنے کاکہا اور میں نیچے آیا اور اپنے پڑوسی سے گاڑی لی اورچاچا کے بیٹے کو فون کیا اور اس سے کہا  کہ آپ آجاؤ،  جب وہ  آیا  تو ہم سامان گاڑی میں رکھ رہے تھے تو چاچا کے بیٹے نے کہا کے ابھی آپ رک جائیں، پہلے بات کرتے ہیں۔میں غصے میں تھا میں نے کہا کہ اب میں اس گھر میں یا اس کاروبا میں اگر واپس آیا ،یا یہاں اور رکا،یا میرے بیوی بچے واپس آئیں یا  رکیں تو میری بیوی کو سراسر طلاق ہے  ۔اس کے بعد ہم کہیں اور شفٹ ہوگئے، اس چھ ماہ میں ایک دفعہ میرا بیٹا جس کی عمر تقریباً 13 سال ہے وہ مجھے بنا بتائے کسی کے ساتھ اپنے چاچو لوگوں سے ملنے ہوٹل پر گیا تھا،اب میرے بیوی بچے ہمارے گاؤں میں موجود ہیں ، میرے چھوٹے بھائی جسکی وجہ سے لڑائی ہوئی تھی،اس کی عید کے بعد شادی ہے  میں نے اپنے امی ابو کو فون کیا کہ میری بیوی بچے شادی میں نہیں رہیں گے تو ابو نےغصہ ہوکر مجھے ایسے الفاظ کہے کہ جس کے جواب میں مجھے یہ کہنا پڑا کہ اگر میرے بیوی بچو ں نے  وہاں شادی گزاری تو مجھ پر میری بیوی سراسر طلاق ہے چاہے آپ اس کے بعد اسکو گھر بھیجو یا اپنے پاس نوکرانی بناکر رکھو ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں دوشرطیں ہیں اوران میں ہرایک کے ساتھ الگ الگ طلاق معلق ہے،لہذا پہلی شرط کی رو سے اگر سائل اس گھر میں یا اس کاروبا میں  واپس آیا یا اس کی بیوی بچے واپس آئیں یا رکیں تو اس کی بیوی پر ایک طلاقِ بائن واقع ہوگی،اس لیے کہ ضیاء الحق نے طلاق کے صریح لفظ کے ساتھ""سراسر"" کا وصف ذکر کیا ہےجوکہ شدت پر دلالت کرتاہے،جس کی وجہ سے صریح لفظ سے بھی بائن طلاق واقع ہوجاتی ہے،سائل نے جو واقعہ لکھا ہے اس میں اس کا بیٹا صرف چچاکے ہوٹل پر گیا،اس کےگھر نہیں گیا اورنہ کاروباری میں شریک ہواہے،لہذا اس سے طلاق نہیں ہوئی ،آئندہ اس گھرمیں جانے اورکاروبارمیں شرکت سے احتراز کرے ورنہ شرط کے مطابق طلاق واقع ہوگی ۔</p><p>دوسری شرط کی روسے اگرسائل کی بیوی بچو ں نے  وہاں متعلق بھائی کی شادی  میں شرکت کی تو سائل کی بیوی پر ایک طلاق بائن واقع ہوگی۔اس لیے کہ یہاں بھی ضیاء الحق نے طلاق کے صریح  لفظ کے ساتھ""سراسر"" کا وصف ذکر کیا ہےجوکہ شدت پر دلالت کرتاہے،جس کی وجہ سے صریح لفظ سے بھی بائن طلاق واقع ہوجاتی ہے،لہذا  اس گھر میں چھوٹےبھائی کی ہونےوالی شادی میں شرکت سے سائل کی بیوی اوربچے گریز کریں ورنہ شرط کے مطابق طلاق واقع ہوجائے گی۔</p><p><span dir=""RTL"">ان شرطوں میں جو بھی پہلے پائی جائے گی اس سے ایک طلاق بائن واقع ہوگی اورپھر دوسری شرط اگرعدت کے اندرپانی جائےگی اس سے دوسری طلاقِ بائن واقع ہوجائے گی</span><span dir=""RTL"">(</span><span dir=""RTL"">لان الصریح البائن یلحق بالصریح البائن</span><span dir=""RTL"">)</span><span dir=""RTL"">اورکل دوہوجائیں گی اوراگرشرط عدت کے بعد پائی جائے تو پھر دوسری شرط کے وقوع سے کوئی اورطلاق واقع نہ ہوگی</span><span dir=""RTL"">۔(لأنھااجنبیة آنذاک)</span></p><h6 class=""has-text-align-right"">حوالہ جات</h6><h5><h5>الهداية في شرح بداية المبتدي - (1 / 244):</h5>
<h5>وإذا أضافه إلى شرط وقع عقيب الشرط مثل أن يقول لامرأته إن دخلت الدار فأنت طالق "" وهذا بالاتفاق لأن الملك قائم في الحال والظاهر بقاؤه إلى وقت وجود الشرط فيصح يمينا أو إيقاعا .</h5>
<h5>الأشباه والنظائر - حنفي - (ج 1 / ص 204):</h5>
<h5>  يتكرر الجزاء بتكرر الشرط : كلما دخلت فكذا كلما قعدت عندك فكذ فقعد ساعة طلقت ثلاثا كلما ضربتك فضربها بيديه طلقت ثنتين وإن بكف واحدة فواحدة كلما طلقتك فطلقها وقع ثنتان كلما وقع عليك طلاقي فطلقها طلقت ثلاثا.</h5>
<h5>البحر الرائق شرح كنز الدقائق للنسفي - (ج 9 / ص 384):</h5>
<h5>في البدائع. وأفاد أنه لابد من نقل جميع الاهل والمتاع وهو في الاصل بالاجماع. والمراد  بالاهل زوجته وأولاده الذين معه وكل من كان يأويه لخدمته والقيام بأمره كما في البدائع.</h5>
<h5>الدر المختار وحاشية ابن عابدين (رد المحتار) (3/ 276):</h5>
<h5>(و) يقع (ب) قوله (أنت طالق بائن أو ألبتة) وقال الشافعي: يقع رجعيا لو موطوءة (أو أفحش الطلاق أو طلاق الشيطان أو البدعة، أو أشر الطلاق،أو كالجبل أو كألف، أو ملء البيت، أو تطليقة شديدة، أو طويلة، أو عريضة أو أسوه، أو أشده، أو أخبثه) أو أخشنه (أو أكبره أو أعرضه أو أطوله، أو أغلظه أو أعظمه واحدة بائنة)</h5>
<h5>الدر المختار وحاشية ابن عابدين (3/ 306)<span dir=""LTR"">:</span></h5>
<h5>(الصريح يلحق الصريح و) يلحق (البائن) بشرط العدة (والبائن يلحق الصريح) الصريح ما لا يحتاج إلى نية بائنا كان الواقع به أو رجعيا فتح،۔۔۔ (لا) يلحق البائن (البائن)</h5>
<h5>الدر المختار وحاشية ابن عابدين (رد المحتار) (3/ 306)</h5>
<h5>(قوله بشرط العدة) هذا الشرط لا بد منه في جميع صور اللحاق، فالأولى تأخيره عنها</h5>
<h5>الدر المختار وحاشية ابن عابدين (رد المحتار) (3/ 307)</h5>
<h5> أنت طالق بائن أو ألبتة أو أفحش الطلاق أو طلاق الشيطان أو طلقة طويلة أو عريضة إلخ فهذا كله صريح لا يتوقف على النية، ويقع به البائن ويلحق الصريح والبائن. قال في الخلاصة: والصريح يلحق البائن وإن لم يكن رجعيا.هذا.</h5>
<h5>بدائع الصنائع في ترتيب الشرائع (3/ 187)<span dir=""LTR"">:</span></h5>
<h5>فإن كانا حرين فالحكم الأصلي لما دون الثلاث من الواحدة البائنة، والثنتين البائنتين هو نقصان عدد الطلاق، وزوال الملك أيضا حتى لا يحل له وطؤها إلا بنكاح جديد<span dir=""LTR"">…</span> ولا يحرم حرمة غليظة حتى يجوز له نكاحها من غير أن تتزوج بزوج آخر؛ لأن ما دون الثلاثة - وإن كان بائنا - فإنه يوجب زوال الملك لا زوال حل المحلية.</h5>
</h5><p>سیدحکیم شاہ عفی عنہ</p><p>دارالافتاء جامعۃ الرشید</p><p>۸/١١/۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید حکیم شاہ </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13011,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2024-05-20,https://almuftionline.com/2024/05/20/12704/,جانور کی ران کی ہڈی پر جادو ہونے اور اس کو توڑنے کی شرعی حیثیت,<p>حلال جانوروں کی ران یعنی سرین کی جانب ایک تختہ نما ہڈی ہوتی ہے، جس کے اوپر گوشت ہوتا ہے، اسے آخر میں توڑ کر پھینک دیتے ہیں۔ یہ عمل کیسا ہے؟ بعض لوگوں کا گمان ہے کہ اس پر جادو ہوتا ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ دار الافتاء سے صرف شرعی مسائل کے جوابات دئیے جاتے ہیں۔ لہٰذا اگر آپ کے سوال کا مقصد یہ ہے کہ سرین کی اس ہڈی پر جادو ہونے اور اس کو توڑ دینے سے جادو نہ ہوسکنے کا خیال شرعاً درست ہے یا نہیں؟ تو اس کا جواب یہ ہے کہ جادو فی نفسہ ایک حقیقت ہے، جو مختلف اشیاء پر ہوسکتا ہے، اس لیے اگر اس علم کے ماہر دین دار لوگ اس بات کی تصدیق کرتے ہوں تو دیگر اسباب کی طرح اس کو بھی ایک سبب کے درجے میں ماننا خلافِ شرع نہیں، لیکن سبب سے آگے بڑھ کر اس کو بذاتِ خود مؤثر سمجھنا یا کوئی اور غلط خیال اور عقیدہ رکھنا درست نہیں، سخت ناجائز اور حرام ہے۔</p><p>لیکن اگر آپ کے سوال کا مقصد یہ ہے کہ جانور کی ران کی ہڈی پر جادو ہوتا ہے یا نہیں؟ اور اس کو توڑ دینے سے اس پر جادو ہونے سے حفاظت ہوتی ہے یا نہیں؟ تو یہ شرعی مسئلہ نہیں اور ہمیں اس بارے میں کوئی معلومات نہیں۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        11/ذو القعدۃ/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12704,jameya-tur-rasheed,ایمان وعقائد,ایمان و عقائد کے متفرق مسائل
2024-05-20,https://almuftionline.com/2024/05/20/12883/,بدکردارشوہرسے خلاصی حاصل کرنے کاطریقہ,<p>بارہ سال پہلے میرے والدین نے میری شادی کم سنی میں ہی ایک ایسے شخص سے کردی تھی جس کے بارے میں بعد میں علم ہوا کہ وہ بے تحاشہ منشیات اورنشہ آور چیزیں استعمال کرتا ہے، نشہ کرکے گھر آنا اور بات بات میں مجھے جانوروں کی طرح مارنا اس کا مشغلہ ہے، مارتے ہوئے کمرہ کے دروازے کھڑکی سب اندر سے بند کر لیتا ہے تاکہ کوئی بچانے بھی نہ آئے، میرے جسم اور چہرےپر جگہ جگہ چوٹوں کے پختہ نشان پڑ گئے ہیں، میں نے کئی بار خود کشی کی کوشش کی، لیکن نا کام رہی،طلاق لینے کی کوشش کی لیکن وہ کسی صورت طلاق  دینے پر تیار نہیں ہے،میری اور بچوں کی بنیادی کھانے پینے تک کی ضرورتیں پوری نہیں ہو پاتیں، میں نے گھروں میں  صفائی اورسلائی کر کے گزارہ کرنے کی کوشش کی تو وہ اپنی جھوٹی انا کی خاطر ایسا بھی نہیں کرنے دیتا،کئی کئی وقت تک مجھے اور بچوں کو بھوکا رہنا پڑتا ہے، میرا یہ شوہر کبھی کبھی بیڈ شیٹ بیچنے پھیری پر جاتا ہے،  ہندؤں کے علاقہ میں ہندو بن کر رہتا ہے اور مسلم علاقہ میں مسلمان شناخت کے ساتھ رہتا ہے، عیدین کے علاوہ شاذ و نادر ہی کبھی جمعہ کی نماز پڑھتا ہے،مہینوں مسجد کا رخ نہیں کرتا، نماز میں پڑھنے کے لئے قران کی کوئی سورت اور آیت  اسے یاد نہیں،میں جوان ہوں اور میری پریشانی دیکھ کر اڑوس پڑوس کے غیر مسلم اور مسلمان مرد جو میرے شوہر کے ساتھ نشہ کرتے ہیں مجھ پر بری نگاہ ڈالتے رہتے ہیں اور مجھے پیسوں کے عوض بد کاری کی دعوت دیتے ہیں، میں کب تک اپنی حفاظت کروں؟ اب میری والدہ نے مجبور ہوکر مجھ سے کہا ہے کہ میں واپس ماں کے پاس آ جاؤں، یہ شادی میرے والدین نے کی تھی،اب ان کو پچھتاوا ہو رہا ہے، اب میری والدہ کہتی ہیں کہ انھوں نے کوئی نیک پابند صوم و صلوٰۃ اور بہتر انسان دیکھا ہے وہ اس سے میرا نکاح کرا دیں گی، میں بھی یہاں رہنا نہیں چاہتی، میں کسی ایسے شخص سے نکاح کرنا چاہتی ہوں کہ جو میرے بچوں کی روز مرہ کی اور تعلیمی ضروریات بھی پوری کر سکے۔ ان حالات میں جبکہ یہ شخص مجھے طلاق بھی نہیں دیتا،میرے اوپر ہر ظلم بھی روا رکھتا ہے، میرے بنیادی حقوق بھی ادا نہیں کرتا ،کیا بنا طلاق لئے میں اپنی والدہ کے گھر جا سکتی ہوں؟ کیا اس سے دور جاکر میں اسے طلاق دینے کے لئے مجبور کروں اور بات چیت کرکے کسی طرح اس سے طلاق لے لوں تو کیا یہ میرے لئے جائز ہے؟ کیونکہ اس کے گھر میں رہتے ہوئے میں طلاق کا لفظ بھی ادا کروں گی تو یہ میری ہڈیاں توڑ دے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرواقعی شوہرنان ونفقہ کاانتظام نہیں کرتا،تشدداورمارپیٹ کرتاہے توپہلی صورت تویہ ہےکہ طلاق یاخلع لینے کی کوشش کریں،اگرشوہرطلاق یاخلع پرآمادہ نہ ہوتوپھرآپ مجازعدالت میں شرعی گواہوں( دودیانت دارمردیا ایک مرد اور دو عورتیں   گواہی دیں)سے ثابت کریں،اگرآپ اپنے دعوی کوگواہان  کے ذریعہ ثابت کردیں اورعدالت اس دعوی اورگواہان کی بنیاد پرفسخ نکاح کافیصلہ کردے تو یہ فیصلہ شرعی طورپرمعتبرہوگااورعدالتی فیصلہ کےبعد آپ کااس مرد سے نکاح ختم ہوجائےگا،عدت گزارنے کے بعد آپ کسی اورمردسے نکاح  کرسکتی ہیں،اوراگرعدالت سےرجوع مشکل ہوتو پھراس کا حل یہ ہے کہ  اپنےعلاقے کے چار پانچ  نیک اور صالح آدمیوں کو فیصلہ کے لیے نامزد کرلیا جائے، جن میں کم از کم ایک یا دو آدمی عالم ہوں، جو نکاح و طلاق وغیرہ کے مسائل سے واقف ہوں،  آپ ان کے سامنے اپنا مسئلہ پیش کریں اور فیصلے کی مجلس میں گواہوں کے ذریعہ ثابت کردیں کہ یہ  شوہر نان ونفقہ نہیں دیتااورمارپیٹ کرتاہے، يہ حضرات دعوی سننے کے بعد شوہر کو مجلسِ قضاء میں حاضرہونے کانوٹس بھیجیں، اگر وہ حاضر نہ ہوسكے تو یہ چار یا پانچ رکنی جماعت  اس گواہی کی بنیاد پر اتفاقِ رائے سے  عورت پرطلاق واقع کردے ، لیکن اس فیصلہ کے لیے جماعت کے تمام اراکین کا اتفاق ضروری ہے، کثرتِ رائے سے کیا گیا فیصلہ نافذ نہیں ہو گا ،اس کے بعد اِس فیصلہ کی تاریخ سے آپ  کی عدت شروع ہو  جائے گی، عدت مکمل ہونے پر آپ شرعاً دوسری جگہ نکاح کر سکتی ہیں۔</p><h6 class=""has-text-align-right"">حوالہ جات</h6><h5><h5>وفی حاشية الدسوقي على الشرح الكبير(ج 8 / ص 460):</h5>
<h5>""( ولها ) أي للزوجة ( التطليق ) على الزوج ( بالضرر ) وهو ما لا يجوز شرعا كهجرها بلا موجب شرعي وضربها كذلك وسبها وسب أبيها ، نحو يا بنت الكلب يا بنت الكافر يا بنت الملعون كما يقع كثيرا من رعاع الناس ويؤدب على ذلك زيادة على التطليق كما هو ظاهر وكوطئها في دبرها لا بمنعها من حمام وفرجة وتأديبها على ترك صلاة أو تسر أو تزوج عليها ومتى شهدت بينة بأصل الضرر فلها اختيار الفراق ( ولو لم تشهد البينة بتكرره ) أي الضرر أي ولها اختيار البقاء معه ويزجره الحاكم ولو سفيهة أو صغيرة ولا كلام لوليها في ذلك فقوله آنفا وبتعديه زجره الحاكم فيما إذا اختارت البقاء معه ويجري هنا هل يطلق الحاكم أو يأمرها به ثم يحكم قولان ( وعليهما ) أي الحكمين وجوبا ( الإصلاح ) بين الزوجين بكل وجه أمكن .""  </h5>
<h5>""شرح مختصر خليل للخرشي"" (4/ 198) دار الفكر للطباعة ، بيروت:</h5>
<h5>""وجماعة المسلمين العدول يقومون مقام الحاكم في ذلك وفي كل أمر يتعذر الوصول إلى الحاكم أو لكونه غير عدل"".</h5>
<h5>وفی الحيلة  الناجزة للحليلة العاجزة:(ص:190)<span dir=""LTR"">:</span></h5>
<h5>أن المتعنّت إذا رجع يحتمل إلحاقه بالمعسر وهو الأقرب فله إجزاء فی العدة، لا بعدها ويحتمل أن الطلاق عليه بائن وعليه فلا رجعة له حيث لا نص صريح فی المسئلة كما تقدم والله سبحانه وتعالى أعلم وفی الموسوعة الفقهية الكويتية (5/ 254) :</h5>
<h5>وإذا عجز الزوج عما وجب عليه من النفقة على التفصيل السابق ، وطلبت الزوجة التفريق بينها وبين زوجها بسبب ذلك ، فعند المالكية والشافعية والحنابلة يفرق بينهما. وذهب الحنفية إلى أنه لا يفرق بينهما بذلك ، بل تستدين عليه ، ويؤمر بالأداء من تجب عليه نفقتها لولا الزوج .</h5>
</h5><p>محمد اویس</p><p>دارالافتاء جامعة الرشید کراچی</p><p>   ۱۱/ذی قعدہ ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12883,jameya-tur-rasheed,طلاق کے احکام,طلاق کے متفرق مسائل
2024-05-20,https://almuftionline.com/2024/05/20/12884/,نکاح میں رہتےہوئے کسی دوسرے مردسےمشروط طورپر نکاح کی بات کرنا,<p>میری والدہ کہہ رہی ہیں کہ انھوں نے میرے لئے مناسب تعلیم یافتہ شخص کا رشتہ دیکھا ہے تو کیا طلاق سے پہلے نئے شخص سے میں مستقبل میں اپنے بچوں کی تعلیم و پرورش کے بارے میں تمام معاملات طے کر سکتی ہوں؟ میرے والدین بہت غریب ہیں وہ میرا بوجھ برداشت نہیں کر سکتے، میں اس لئے نئے شخص سے پہلے ہی تمام معاملات طے کرنا چاہتی ہوں، تاکہ پہلے شوہر سے طلاق لینے سے پہلے ہی نئے ہونے والے شوہر سے معاملات طے کرلئے جائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسؤلہ میں طلاق سے پہلے دوسرے مرد سے  نکاح کے معاملات طے کرناجائزنہیں،طلاق،عدت کے بعداورنکاح سے پہلے معاملات طے کرنے میں حرج نہیں۔ </p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد اویس</p><p>دارالافتاء جامعة الرشید کراچ</p><p>       ۱۱/ذی قعدہ ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12884,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2024-05-20,https://almuftionline.com/2024/05/20/12845/,دوسرانکاح نہ کرنے کی شرط لگانے کاحکم,"<p> ایک دوست  نے مسئلہ پوچھا ہے کہ اس کے گھر اس کے لیے ایک عالمہ کا رشتہ آیا ہے ، لیکن اس عالمہ کی یہ ڈیمانڈ ہے کہ میرا دوست اس عالمہ سے اگر شادی کرے گا تو وہ دوسری شادی نہیں کرے گا ۔</p><p><span dir=""RTL"">معلوم یہ کرناہےکہ اس رشتے کو قبول کرنا چاہیے یا نہیں ؟لڑکی کی یہ ڈیمانڈ جائز ہے یا ناجائز ؟کیا دوسرا نکاح پہلی بیوی پر ظلم اور بے وفائی کہلائے گا ؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اسلام میں رشتہ نکاح  مردوعورت کے مابین انجام پانے والاقابل احترام معاہدہ ہے ،جس میں دو اجنبی مرد اورعورت ایک ساتھ محبت ،الفت کے رشتے سے منسلک ہونے کامعاہدہ کرتے ہیں ،اللہ تعالی نے عقد نکاح کے ذریعہ دواجنبی مرد وعورت کے باہمی تعلق اورملاپ کواپنی  رحمت وقدرت کی نشانیوں میں شمارکیاہے ،اسی سے عائلی زندگی کاآغازہوتاہے ۔</p><p>مقصداس تمہید کایہ ہے کہ یہ ایک قابل احترام اورمقدس رشتہ ہے ،لہذافریقین اس مقد س رشتہ کے بندھن میں جڑتے وقت اگرکوئی ایسی شرط لگائیں جس سے یہ رشتہ اور مضبوط ہو درست اورعین نکاح کے مطابق ہے اورایسی شرطوں کی تکمیل کاحکم خود جناب نبی کریم صلی اللہ علیہ وسلم نے فرمایاہے ،بخاری شریف کی رو ایت ہے :تمہارے لئے ان شرائط کی تکمیل زیادہ ضروری ہے جن کے ذریعہ تم عورتوں کواپنے لئے حلال کرتے ہو۔</p><p>البتہ ان شرائط کے صحیح ہونے کے لئے ضروری ہے کہ یہ شرائط شریعت اسلامی کی روسے صحیح اوردرست ہوں اورمقتضائے عقد کےمناسب وموافق بھی ہوں ،ایسی شرائط مقررکرنے کی صورت میں ان کی پاسداری اوران کاپوراکرناضروری ہوگاجیسے عقد نکاح کے وقت شوہر سے علیحدہ گھرفراہم کرنے کی  شرط لگاناجس میں وہ اپنے سامان کومحفوظ رکھ سکے اورخودرہ سکے یامہر وغیرہ کی ادائیگی کی شرط لگاناوغیرہ وغیرہ یاایسی شرائط لگاناجن کے ذریعہ کسی فریق پر نئی ذمہ داری نہیں آتی ،بلکہ عقد نکاح کے ضمن میں وہ  پہلے سے شامل ہوتی ہیں،لیکن مزید اہتمام کے لئے  ان کاصراحت کے ساتھ ذکر کردیاجائےجیسے عقد نکاح کے وقت یہ شرط لگاناکہ شوہر اس کے ساتھ حسن سلوک سے پیش آئے گا اور اس کانان ونفقہ کی فراہمی میں شوہر کوتاہی نہیں کرے گا۔</p><p>اگرشرائط ایسی  ہوں جوشریعت اسلامی کی روسے عقد نکاح سے میل نہ کھاتی ہوں یاشریعت اسلامی ان کی اجازت نہ دیتی ہوجیسے عقد نکاح کے وقت یہ شرط لگاناکہ شوہر دوسری شادی نہیں کرے گایاعورت کا بننے والی سوکن کی طلاق کی شرط لگاناوغیرہ تو اس کاحکم یہ ہے کہ ایسی شرائط لگانادرست نہیں اور اس طرح کی شرائط بذات خود کالعدم ہوجاتی ہیں،صورت مسؤلہ کاجواب یہ ہےکہ اس طرح کی شرط لگانادرست نہیں،نکاح کے بعداگرلڑکادوسرانکاح کرناچاہے توکرسکتاہے ،شرط یہ ہے کہ دونوں کے درمیان عدل اورانصاف کے تقاضوں کوپوراکرسکتاہوں،بصورت دیگرجائزنہیں۔</p><h6 class=""has-text-align-right"">حوالہ جات</h6><h5><h5>فی صحيح البخاري  (ج 2 / ص 970):</h5>
<h5> حدثنا عبد الله بن يوسف حدثنا الليث قال حدثني يزيد بن أبي حبيب عن أبي الخير عن عقبة بن عامر رضي الله عنه قال  : قال رسول الله صلى الله عليه و سلم ( أحق الشروط أن توفوا به ما استحللتم به الفروج )</h5>
<h5>وفی صحيح مسلم (ج 2 / ص 1035):</h5>
<h5>”عن عقبة بن عامر قال: قال رسول الله صلى الله عليه و سلم :﴿ إن أحق الشرط أن يوفى به ما استحللتم به الفروج ﴾</h5>
<h5> هذا لفظ حديث أبي بكر وابن المثنى غير أن ابن المثنى قال الشروط</h5>
<h5> [  ( إن أحق الشرط أن يوفى به ) قال الشافعي وأكثر العلماء رضي الله عنهم إن هذا محمول على شروط لا تنافي مقتضى النكاح بل تكون من مقتضياته ومقاصده كاشتراط العشرة بالمعروف والإنفاق عليها وكسوتها وسكناها بالمعروف وأنه لا يقصر في شيء من حقوقها ويقسم لها كغيرها وأنها لا تخرج من بيته إلا بإذنه ولا تنشز عليه ولا تصوم تطوعا بغير إذنه ولا تأذن في بيته إلا بإذنه ولا تتصرف في متاعه إلا برضاه ونحو ذلك ]""</h5>
<h5>وفی الدر المختار للحصفكي  (ج 3 / ص 58):</h5>
<h5>""(ولكن لا يبطل) النكاح (بالشرط الفاسد و) إنما (يبطل الشرط دونه) يعني لو عقد مع شرط فاسد لم يبطل النكاح.""</h5>
<h5>وفی تبيين الحقائق شرح كنز الدقائق (ج 5 / ص 468):</h5>
<h5>""إذا تزوجها على خمر أو خنزير فإن المسمى ليس بمال متقوم في حق المسلم فكان شرط قبوله شرطا فاسدا غير أن النكاح لا يبطل بالشروط الفاسدة فيصح النكاح ويلغو الشرط ويجب مهر المثل</h5>
<h5>وفی العناية شرح الهداية (ج 5 / ص 11):</h5>
<h5>( وإذا تزوجها على ألف على أن لا يخرجها من البلدة ) قد تقدم أن النكاح لا يبطل بالشروط الفاسدة ،فإذا تزوج امرأة على ألف على أن لا يخرجها من البلدة ( أو على أن لا يتزوج عليها ) أو على أن يطلق فلانة فالنكاح صحيح وإن كان شرط عدم التزوج وعدم المسافرة وطلاق الضرة فاسد، لأن فيه المنع عن الأمر المشروع۔</h5>
</h5><p>محمد اویس</p><p> دارالافتاء جامعة الرشید کراچی</p><p>  ۱۱/ذی قعدہ ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12845,jameya-tur-rasheed,نکاح کا بیان,نکاح کے جدید اور متفرق مسائل
2024-05-20,https://almuftionline.com/2024/05/20/13186/,درج ذیل(مخصوص )عقائدرکھنےوالےشیعہ لڑکےسےسنی لڑکی کانکاح کرنا کیساہے؟,<p>سوال:السلام علیکم!میرا خا ندا ن سنی حنفی دیو بندی  ہے- میری بیٹی سے شیعہ لڑکا شادی کرنا چاہتا ہے- ہمیں لڑکا پسند ہے،لیکن مختلف فرقہ ہونے کی وجہ سے فیصلہ کرنے سے پہلے لڑکے سے اسکے عقائد معلوم کیے ہیں، جو حسب ذیل ہیں:-        </p><p>1- حضرت محمد صل اللّٰہ علیہ وسلم اللّٰہ کے آخری نبی ہیں-     </p><p>2-  آج قرآن شریف مکمل اصلی حالت میں ہے-</p><p>3- حضرت عایشہ رضی اللّٰہ عنہا قابل احترام ہیں اور  ان پر لگائی  گئی تہمت بلکل غلط ہے-</p><p>4-  پہلے تین خلیفہ رضی اللّٰہ عنہ خلیفہ تھے اور قابل احترام ہیں- </p><p>5- حضور صل اللّٰہ علیہ وسلم کے وصال کے فوراً بعد حضرت علی رضی اللّٰہ عنہ پہلے امام ہیں اور معصوم ہیں اور انکے بعد آنے والے 11 امام بھی معصوم  ہیں۔ </p><p>6- ہر امام کے علم میں ہو تا تھا کہ اگلا امام کس کو نامزد کرنا ہےاور اسکے مطابق اگلا امام متعین  کرتے تھے۔</p><p>7- یہ غلط ہے کہ امام کو فرشتے کے ذریعہ کوئی  ہدایت آتی تھی-        </p><p>آپ سے گذارش ہے مندرجہ بالا لڑکے کے عقائد کی روشنی  میں  رہنمائی فرمائیں کہ:-</p><p> 1- کیا اس لڑکے سے بیٹی کا نکاح جائز ہے؟</p><p>2-  اگر جائز ھے تو کیا نکا ح سنی طریقے سے ہونا ضروری ہے یا شیعہ طریقہ سے ہونے میں بھی کوئی  حرج نھیں ہے؟ </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں اگرلڑکےکےعقائدواقعتایہی ہیں،جیسےاس نےتفصیل بتائی ہےتوچونکہ ان عقائدمیں اکثرعقائدشرعیت کےمطابق درست ہیں  ،صرف  ایک عقیدہ اہل سنت والجماعت کےعقائد کےخلاف ہے،یعنی ائمہ کی معصومیت کا عقیدہ  رکھنا،کیونکہ  اہل سنت والجماعت کےنزدیک صرف انبیاء معصوم ہیں،انبیاء کےعلاوہ  امت کاکوئی فرد چاہےوہ  بہت بڑاولی اللہ  یا پیر ہی  کیوں نہ ہو گناہوں سے معصوم نہیں ہوسکتا۔اس  عقیدہ کی وجہ سےکفر کاحکم تونہیں لگایاجاتا،البتہ یہ عقیدہ گمراہ کن اور باطل ہونےکی وجہ سےاس کواختیارکرنےوالےکو گمراہ  بہرحال کہاجائےگا۔</p><p>مذکورہ تفصیل کےمطابق  چونکہ عقائدکفریہ  نہیں ،اس لیےایسےلڑکےسےشرعانکاح کیاجاسکتاہے،البتہ جو باطل اور گمراہ کن  عقیدہ ہے،علاقےکےسمجھدارمعتدل علمائےکرام سےملاقات وغیرہ کےذریعہ اس  کےازالےکی کوشش کی جائے،امید ہےیہ عقیدہ بھی درست ہوجائےگا۔</p><p><strong>اہم وضاحت:</strong>اگرلڑکےکےعقائدحقیقت میں یہ نہ ہوں،یہ عقائدصرف لوگوں کو مطمئن کرنےکےلیےلکھ کردیےہوں،حقیت اس کےبرخلاف ہو(جیساکہ شیعوں کاخاص طریقہ ہوتاہےکہ وہ اس طرح کےمعاملات میں <strong>""تقیہ"" </strong>سےکام لیتےہیں)یعنی فرقہ امامیہ واثناعشریہ کےجودیگرکفریہ عقائد ہیں،حقیقت میں یہ بھی انہی عقائدکاحامل ہوتوپھرنکاح کرناشرعاجائزنہیں ہوگا۔</p><h6 class=""has-text-align-right"">حوالہ جات</h6><h5><h5><strong>""المحرر الوجيز في تفسير الكتاب العزيز""1/ 197:</strong></h5>
<h5>وأجمعت الأمة على عصمة الأنبياء في معنى التبليغ ومن الكبائر ومن الصغائر التي فيها رذيلة واختلف في غير ذلك من الصغائر والذي أقول به أنهم معصومون من الجميع وأن قول النبي صلى الله عليه وسلم إني لأتوب إلى الله في اليوم وأستغفره سبعين مرة إنما هو رجوعه من حالة إلى أرفع منها لتزيدعلومه واطلاعه على أمر الله فهو يتوب من المنزلة الأولى إلى الأخرى والتوبة هنا لغوية۔</h5>
<h5><strong>""الفقه الأكبر "" 37:</strong></h5>
<h5>والأنبياء عَلَيْهِم الصَّلَاة وَالسَّلَام كلهم منزهون عَن الصَّغَائِر والكبائر وَالْكفْر والقبائح وَقد كَانَت مِنْهُم زلات وخطايا القَوْل فِي الرَّسُول صلى الله عَلَيْهِ وَسلم وَمُحَمّد عَلَيْهِ الصَّلَاة وَالسَّلَام حَبِيبه وَعَبده وَرَسُوله وَنبيه وَصفيه ونقيه وَلم يعبد الصَّنَم وَلم يُشْرك بِاللَّه تَعَالَى طرفَة عين قطّ وَلم يرتكب صَغِيرَة وَلَا كَبِيرَة قطّ</h5>
<h5><strong>""فتح الباري - ابن حجر ""7/ 26:</strong></h5>
<h5>وفيه ان غير النبي ولو بلغ من الفضل الغاية ليس بمعصوم وفيه استحباب سؤال الاستغفار والتحلل من المظلوم           </h5>
<h5><strong>""مختصر الفتاوي المصرية لابن تيمية ""2/ 21:</strong></h5>
<h5>ومن ادعى العصمة لأحد في كل ما يقوله بعد الرسول صلى الله عليه وسلم فهو ضال وفي تكفيره نزاع وتفصيل۔</h5>
<h5><strong>""حاشية رد المحتار"" 3 / 50:</strong></h5>
<h5>وبهذا ظهر أن الرافضي إن كان ممن يعتقد الالوهية في علي أو أن جبريل غلط في الوحي أو كان ينكر صحبة الصديق أو يقذف السيدة الصديقة فهوكافر لمخالفته القواطع المعلومة من الدين بالضرورة، بخلاف ما إذا كان يفضل عليا أو يسب الصحابة فإنه مبتدع لا كافر۔</h5>
<h5><strong>""حاشية رد المحتار"" 4  </strong><strong><span dir=""LTR"">/</span></strong><strong> 423:</strong></h5>
<h5>لا شك في تكفير من قذف السيدة عائشة رضي الله تعالى عنها، أو أنكر صحبة الصديقأو اعتقد الالوهية في علي، أو أن جبريل غلط في الوحي، أو نحو ذلك من الكفر الصريح المخالف للقرآن، ولكن لو تاب تقبل توبته، هذا خلاصة ما حررناه في كتابنا تنبيه الولاة والحكام۔</h5>
<h5><strong>""رد المحتار"" 16 / 296:</strong></h5>
<h5>اقول : نعم نقل في البزازية عن الخلاصة أن الرافضي إذا كان يسب الشيخين ويلعنهما فهو كافر ، وإن كان يفضل عليا عليهما فهو مبتدع<span dir=""LTR""> .</span> وهذا لا يستلزم عدم قبول التوبة<span dir=""LTR""> .</span>على أن الحكم عليه بالكفر مشكل ، لما في الاختيار اتفق الأئمة على تضليل أهل البدع أجمع وتخطئتهم۔</h5>
<h5><strong>"" بدائع الصنائع"" 5 / 456:</strong></h5>
<h5>( فصل ) : ومنها إسلام الرجل إذا كانت المرأة مسلمة فلا يجوز إنكاح المؤمنة الكافر ؛ لقوله تعالى : { ولا تنكحوا المشركين حتى يؤمنوا } ولأن في إنكاح المؤمنة الكافر خوف وقوع المؤمنة في الكفر ؛ لأن الزوج يدعوها إلى دينه ، والنساء في العادات يتبعن الرجال فيما يؤثرون من الأفعال ويقلدونهم في الدين إليه وقعت الإشارة في آخر الآية بقوله عز وجل : { أولئك يدعون إلى النار } لأنهم يدعون المؤمنات إلى الكفر ، والدعاء إلى الكفر دعاء إلى النار ؛ لأن الكفر يوجب النار ، فكان نكاح الكافر المسلمة سببا داعيا إلى الحرام فكان حراما ، والنص وإن ورد في المشركين لكن العلة ، وهي الدعاء إلى النار يعم الكفرة ، أجمع فيتعمم الحكم بعموم العلة فلا يجوز إنكاح المسلمة الكتابي كما لا يجوز إنكاحها الوثني والمجوسي ؛ لأن الشرع قطع ولاية الكافرين عن المؤمنين بقوله تعالى : { ولن يجعل الله للكافرين على المؤمنين سبيلا } فلو جاز إنكاح الكافر المؤمنة لثبت له عليها سبيل ، وهذا لا يجوز۔</h5>
</h5><p>محمدبن عبدالرحیم</p><p>دارالافتاءجامعۃ الرشیدکراچی</p><p>11<span dir=""LTR"">/</span>ذیقعدہ 1445ھج</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13186,jameya-tur-rasheed,نکاح کا بیان,نکاح کے جدید اور متفرق مسائل
2024-05-20,https://almuftionline.com/2024/05/20/13187/,شیعہ طریقےسےنکاح کاحکم,<p> اگر جائز ہے تو کیا نکا ح سنی طریقے سے ہونا ضروری ہے یا شیعہ طریقہ سے ہونے میں بھی کوئی  حرج نہیں ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نکاح سنی طریقےکےمطابق کرنابہترہے۔</p><p>جہاں تک شیعہ حضرات کےطریقہ کار کےمطابق نکاح کامسئلہ ہےتو ان کےمطابق کیاگیانکاح بھی  شرعا درست ہوگا،بشرطیکہ <strong>نکاح دائمی کیاجائے</strong>اورنکاح  بھی <strong>باقاعدہ گواہوں کی موجودگی</strong> میں کیاجائے،کیونکہ شیعہ حضرات کےنزدیک نکاح متعہ ونکاح موقت  بھی کیاجاتاہےجوفقہ حنقی میں معتبرنہیں اورباطل شمار ہوتےہیں۔</p><p>اسی طرح شیعہ حضرات کےہاں نکاح کےلیےگواہوں کاہوناضروری  نہیں،صرف مستحب  کےدرجےمیں ہے،جبکہ ہمارے نزدیک نکاح کےلیےگواہوں کاہوناضروری ہے،اگرگواہوں کےبغیر نکاح کیاجائےتووہ  نکاح فاسد شمارہوتاہے،اس لیےشیعہ حضرات کےطریقہ کارمیں ان دوباتوں کاخیال رکھناضروری ہے۔</p><p>باقی شعیہ حضرات کےہاں(فقہ جعفری کےمطابق)نکاح کےطریقےمیں جوعربی میں اضافی الفاظ کہےجاتےہیں،یہ ان کی طرف سے اضافی شامل کیےگئےہیں،شرعاان الفاظ کااستعمال ضروری نہیں ہے،اس طرح کےالفاظ ایک دفعہ ایجاب وقبول کےطورپربھی اداکردیےجائیں تونکاح ہوجائےگا۔</p><p>فقہ حنفی کےمطابق اگر نکاح کی مجلس میں  دوگواہوں کی موجودگی میں  طےشدہ مہر کےساتھ ایک دفعہ  ایجاب وقبول کرلیاجائےتو شرعا نکاح ہوجاتاہے،اورفقہ حنفی کےمطابق نکاح دائمی ہی ہوتاہے،نکاح متعہ ونکاح موقت کی فقہ حنفی میں کوئی حیثیت نہیں ،بلکہ یہ شرعاباطل ہیں۔</p><p>وضاحت :موجودہ صورت میں سنی طریقےکےمطابق نکاح کروانا اس لیےبھی ضروری ہوگاکہ چونکہ لڑکا کہہ رہاہےکہ میرےعقائدشیعہ کےعقائدنہیں تواس کی معلومات کرنےکاایک طریقہ یہ بھی ہوسکتاہےکہ اس کو  مجبورکیاجائےکہ ہم سنی طریقےکےمطابق ہی نکاح کروائیں گے،اگروہ  تیارہوجائےتوٹھیک ہے۔</p><p>اوراگرانکار کرتاہےکہ شیعہ طریقےکےمطابق ہی کرواناہےتواس کامطلب ہےکہ وہ پھراپنےعقائد چھپارہاہے،لہذا اس سےنکاح بھی درست نہ ہوگا۔</p><h6 class=""has-text-align-right"">حوالہ جات</h6><h5><h5>۔</h5>
</h5><p>محمدبن عبدالرحیم</p><p>دارالافتاءجامعۃ الرشیدکراچی</p><p>11<span dir=""LTR"">/</span>ذیقعدہ        1445ھج</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13187,jameya-tur-rasheed,نکاح کا بیان,نکاح کے جدید اور متفرق مسائل
2024-05-20,https://almuftionline.com/2024/05/20/12841/,کفریہ جملہ کافیصلہ کون کرے؟,<p> میں نے کفریہ کلمات کے بارے میں جب سے پڑھا ہے میں پریشان ہوں، مجھے اپنے گھر میں ہر اس شخص کے جملے یاد آگئے جو کفریہ تھے، دو ماہ پہلے میرے بھائی نے کفریہ جملہ کہا تھا، جس سے مجھے لگتا ہےوہ اسلام سے خارج ہوگیا اور اس کا نکاح بھی ٹوٹ گیا، اور میرے سب بہن بھائی(جو کہ شادی شدہ ہیں) اسے مسلمان ہی سمجھتے ہیں حالانکہ انہیں معلوم ہے کہ اس نے ایسے الفاظ کہے ہیں، تو وہ ایک کافر کو مسلمان سمجھنے کی وجہ سے کافر ہوگئے اور ان کے بھی نکاح ٹوٹ گئے، میری والدہ کی تین چار سال پہلے کی ایک بات مجھے یاد آگئی جو کہ کفریہ تھی، ان کا نکاح بھی گیا، اور میں جو ہر نماز کے بعد ان سب کے لیے دعائے مغفرت کرتا رہتا ہوں تو کیا کافروں کے لیے دعائے مغفرت کرنے کی وجہ سے میں بھی کافر ہوگیا اور میرا بھی نکاح ٹوٹ گیا، جبکہ مجھے پورا یقین ہے کہ انہوں نے تجدید ایمان(یعنی اس کے بعد توبہ کرنا اور کلمہ پڑھنا) تجدید نکاح نہیں کیا ہوگا، کیونکہ انہیں معلوم نہیں کہ اس طرح انسان کافر ہوجاتا ہے اور نکاح بھی ختم ہوجاتا ہے، اور انہیں معلوم بھی نہیں کہ تجدید نکاح کسے کہتے ہیں؟ میرے گھر والے نماز بھی پڑھتے ہیں، قرآن بھی پڑھتے ہیں، لیکن ان باتوں سے ناواقف ہیں،میں بہت پریشان ہوں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کس جملہ کامعنی کفریہ ہے یہ ایک حساس مسئلہ ہے،اس کافیصلہ دین کےماہرعلماء کرسکتے ہیں، اس لئے آپ خود کسی بھی جملہ کافیصلہ نہ کریں اورنہ ہی کسی پرکوئی حکم لگائیں،اگرواقعی گھرکے افرادمیں سے کسی کی زبان سے کوئی خطرناک جملہ نکل جاتاہے تووہ جملہ لکھ کراس کاحکم معلوم کرلیں، اس سے پہلے کوئی فیصلہ نہ کریں،خود ہی فیصلہ کرناشروع کردیں گے توپریشان ہوجائیں گے۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد اویس</p><p>دارالافتاء جامعة الرشید کراچی</p><p> ۱۱/ذی قعدہ ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12841,jameya-tur-rasheed,ایمان وعقائد,کفریہ کلمات اور کفریہ کاموں کابیان
2024-05-19,https://almuftionline.com/2024/05/19/12699/,مرد کا ہاتھ میں بریکلٹ پہننے  کا حکم,<p> مرد کے لئے  ہاتھ میں بریکلٹ پہنناکیسا ہے؟ کیونکہ وہ  گھڑی کے مشابہ ہےاور جیسے گھڑی جائز ہے  اسی طرح بریکلٹ بھی جائز  ہونا چاہیے جبکہ ہم نے اپنے بڑوں سے سنا ہے کہ مرد کوئی بھی زیور نہیں پہن سکتا ،سوائے کچھ شرائط کے ساتھ  ایک انگوٹھی  کے،  لیکن مطلق زیور جیسے گلے میں  چین اور بازو میں بریکلٹ جو کہ سونے چاندی کی نہیں ہے تو کیا مرد کے لئے  ان کا پہنناجائز ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مردوں کےلیے  ۸۶. ۴  گرام چاندی کی انگوٹھی کےعلاوہ   زیورات میں سے    کچھ بھی پہننا جائز نہیں۔لہذا مردوں کےلیے  بریکلٹ کا استعمال ناجائز ہے، چاہے وہ سونے  اور چاندی کا بنا ہوا ہو  یا دیگر دھاتوں کا۔کیونکہ  اس میں عورتوں کےساتھ مشابہت پائی جاتی ہے،جس پر حضورﷺ نے لعنت کی ہے۔ تاہم عورتوں کےلیےاس  کا استعمال جائز ہے۔</p><p> <span dir=""RTL"">گھڑی پر اس کو قیاس کرنا ٹھیک نہیں ،کیونکہ گھڑی ضرورت کےلیے  پہنی جاتی ہےاور بریکلٹ بغرض زینت پہنا جاتاہے۔ اس طرح گھڑی  زیور نہیں اور بریکلٹ زیور ہے</span></p><h6 class=""has-text-align-right"">حوالہ جات</h6><h5><h5><strong>مسند أحمد ط الرسالة (33/ 204)</strong></h5>
<h5>حدثنا خلف بن الوليد، حدثنا المبارك، عن الحسن قال: أخبرني عمران بن حصين أن النبي صلى الله عليه وسلم أبصر على عضد رجل حلقة، أراه قال من صفر، فقال: "" ويحك ما هذه؟ "" قال: من الواهنة؟ قال: "" أما إنها لا تزيدك إلا وهنا انبذها عنك؛ فإنك لو مت وهي عليك ما أفلحت أبد.</h5>
<h5><strong>صحيح البخاري (7/ 159)</strong></h5>
<h5>عن ابن عباس رضي الله عنهما قال: «لعن رسول الله صلى الله عليه وسلم المتشبهين من الرجال بالنساء، والمتشبهات من النساء بالرجال» تابعه عمرو، أخبرنا شعبة</h5>
<h5><strong>الدر المختار وحاشية ابن عابدين (رد المحتار) (6/ 358)</strong></h5>
<h5>(ولا يتحلى) الرجل (بذهب وفضة) مطلقا (إلا بخاتم ومنطقة وجلية سيف منها) أي الفضة إذا لم يرد به التزين ..(ولا يتختم) إلا بالفضة لحصول الاستغناء بها فيحرم (بغيرها كحجر) (والعبرة بالحلقة) من الفضة (لا بالفص) فيجوز من حجر وعقيق وياقوت وغيرها وحل مسمار الذهب في حجر الفص</h5>
<h5>قوله إلا بالخاتم هذا إذا لم يرد به التزين وذكر الإمام المحبوبي، وإن تختم بالفضة قالوا إن قصد به التجبر يكره، وإن قصد به التختم ونحوه لا يكره اهـ لكن سيأتي أن ترك التختم لمن لا يحتاج إلى الختم أفضل، وظاهره أنه لا يكره للزينة بلا تجبر ويأتي تمامه تأمل</h5>
<h5>[فرع] لا بأس بأن يتخذ خاتم حديد قد لوي عليه فضة وألبس بفضة حتى لا يرى تتارخانية</h5>
<h5><strong>الدر المختار وحاشية ابن عابدين (رد المحتار) (6/ 363)</strong></h5>
<h5> (لا) يكره (خرقة لوضوء) بالفتح بقية بلله (أو مخاط) أو عرق لو لحاجة ولو للتكبر تكره (و) لا (الرتيمة) هي خيط يربط بأصبع أو خاتم لتذكر الشيء والحاصل أن كل ما فعل تجبرا كره وما فعل لحاجة لا ... وفي المنح إنما ذكر هذا لأن من عادة بعض الناس شد الخيوط على بعض الأعضاء، وكذا السلاسل وغيرها، وذلك مكروه لأنه محض عبث فقال إن الرتم ليس من هذا القبيل كذا في شرح الوقاية اهـ قال ط: علم منه كراهة الدملج الذي يضعه بعض الرجال في العضد.</h5>
<h5><strong>الدر المختار وحاشية ابن عابدين (رد المحتار) (1/ 224)</strong></h5>
<h5>مطلب. الكراهة حيث أطلقت فالمراد منها التحريم قال في البحر: واعلم أن المكروه إذا أطلق في كلامهم فالمراد منه التحريم إلا أن ينص على كراهة التنزيه، فقد قال المصنف في المصفى: لفظ الكراهة عند الإطلاق يراد بها التحريم. قال أبو يوسف: قلت لأبي حنيفة: إذا قلت في شيء أكرهه فما رأيك فيه؟ قال: التحريم.</h5>
</h5><p>نعمت اللہ</p><p>دارالافتاء جامعہ الرشید،کراچی</p><p>10<span dir=""RTL"">/ذی قعدہ/</span>1445<span dir=""RTL"">ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12699,jameya-tur-rasheed,جائز و ناجائزامور کا بیان,لباس اور زیب و زینت کے مسائل
