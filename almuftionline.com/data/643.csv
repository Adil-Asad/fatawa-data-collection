issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-09-20,https://almuftionline.com/2021/09/20/5229/,شادی شدہ شخص کی اقتداءافضل ہے یا غیر شادی شدہ کی؟,<p>شادی شدہ شخص کی امامت افضل ہے یا غیر شادی شدہ کی؟ جبکہ دو نوں اوصاف میں مساوی ہیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایسی صورت میں شادی شدہ کو ترجیح ہوگی۔</p>",5229,jameya-tur-rasheed,نماز کا بیان,امامت اور جماعت کے احکام
2021-09-20,https://almuftionline.com/2021/09/20/5228/,والدین کی اجازت کے بغیر نفل روزہ رکھنا,<p>اگر والدین نفل روزے سے منع کریں اور اولاد کی صحت بھی بالکل ٹھیک ہو تو روزہ رکھنے پر والدین کی نافر مانی کا گناہ ہوگا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر نفلی روزہ رکھنے سے ان کے حقوق متاثر ہوں،مثلاوالدین انہی اولاد کی خدمت کے محتاج ہوں اورروزہ رکھنے سےانکی ضروری خدمت میں کمی کوتاہی ہو تو ان کی بات ماننا لازم ہے، لہذاایسی صورت میں بلااجازت روزہ رکھنا جائز نہ ہوگا اور اگر ان کے حقوق تلف یا متاثر نہ ہوں تواس بات میں ان کی اطاعت لازم نہیں اور اگر نفلی روزہ رکھنے سے کسی  غرض شرعی کی ادائیگی مقصود ہو مثلا اپنے کو گناہ سے بچانا ہوتو پھر ایسی صورت میں ان کی اطاعت یعنی بات ماننا جائز نہیں ہے۔</p>",5228,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-09-20,https://almuftionline.com/2021/09/20/5200/,برے کام کو روکنے کا حکم,"<p><span dir=""RTL"">میری ایک کزن</span>16<span dir=""RTL""> سال کی ہے ،وہ غلط کام میں مبتلا ہےا ور یہ صرف مجھے پتہ ہے۔کیا میں اس کی امی یا بہن کو بتا سکتی ہوں یا اس بات کو راز میں رکھوں؟</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>احادیث مبا رکہ میں  جہاں مسلمان کے کسی عیب پر پردہ پو شی سے متعلق فضیلت وا رد ہوئی ہے وہیں د یگر احادیث میں تغییر منکر کا بھی حکم ہے کہ کوئی برا ا ور خلاف شرع کام نظر آئے تو قولا یا فعلا اس سے روکنا ایک مسلما ن پر دوسرے مسلما ن کا حق ہے۔مذکورہ صورت میں عزیزہ کو پہلے بذ ات خود سمجھا نا چاہیے ا ور پردہ پوشی کا اہتمام کر تے ہوئے بات کو ادھر ادھر نہیں پھیلانا چاہیے۔لیکن اگر ماننے کی امید نہ ہوا ور والدہ یا بہن کو بتانے سے فائدہ ہونے کا امکان ہوتو پھر تغییر منکر ا ور خیر خواہی کی نیت سے ا ن کی والدہ یا بہن کو بتانا بھی جائز ہے۔</p>",5200,jameya-tur-rasheed,جائز و ناجائزامور کا بیان,غیبت،جھوٹ اور خیانت کابیان
2021-09-20,https://almuftionline.com/2021/09/20/5170/,کسی وارث کا تقسیمِ میراث سے مانع بننا,<p>کیافرماتے ہیں علماء کرام اس مسئلہ کے بارے میں کہ</p><p> اگرایک خاتون فوت ہوجائے اوراس کے ورثہ میں سے کوئی وارث میراث تقسیم کرنےپر راضی نہ ہواورتقسیم سےمانع ہوتو شریعت میں اس کا کیاحکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جووارث تقسیم سے انکاری ہے اس کوسخت گناہ ہوگا،جو شخص کسی وارث کی میراث کو روکے رکھتاہے  وہ درحقیقت اللہ تعالی کے فیصلے کو ناپسند کرتا ہے اور اسے بدلتا ہے اور یہ  بہت بڑا جرم ہے۔ سورۂ نساء میں میراث کے سارے حصے بیان کرنے کے بعد اللہ تعالیٰ نے فرمایا ہے<span dir=""LTR"">:</span></p><p>تِلْکَ حُدُوْدُ اللّٰہِ وَمَنْ یُّطِعِ اللّٰہَ وَرَسُوْلَہٗ یُدْخِلْہُ جَنّٰتٍ تَجْرِیْ مِنْ تَحْتِہَا الْاَنْہٰرُ خٰلِدِینَ فِیْہَا وَذٰلِکَ الْفَوْزُ الْعَظِیمُ. وَمَنْ یَّعْصِ اللّٰہَ وَرَسُوْلَہٗ وَیَتَعَدَّ حُدُوْدَہٗ یُدْخِلْہُ نَارًا خَالِدًا فِیْہَا وَلَہٗ عَذَابٌ مُّہِینٌ.(۴:۱۳۔۱۴<span dir=""LTR"">(</span></p><p><span dir=""LTR"">’’</span>یہ اللہ کی بتائی ہوئی حدیں ہیں، (اِن سے آگے نہ بڑھو) اور (یاد رکھو کہ) جو اللہ اور اُس کے رسول کی فرماں برداری کریں گے، اُنھیں وہ ایسے باغوں میں داخل کرے گا جن کے نیچے نہریں بہتی ہوں گی، وہ اُن میں ہمیشہ رہیں گے اور یہی بڑی کامیابی ہے۔ اور جو اللہ اور اُس کے رسول کی نافرمانی کریں گے اور اُس کی بتائی ہوئی حدوں سے آگے بڑھیں گے، اُنھیں ایسی آگ میں ڈالے گا جس میں وہ ہمیشہ رہیں گے اور اُن کے لیے رسوا کر دینے والی سزا ہے۔<span dir=""LTR"">‘‘</span></p><p>حضرت سلیمان بن موسی رضی اللہ عنہ سے روایت ہے کہ نبی کریم صلی اللہ علیہ وسلم نے ارشادفرمایا:</p><p>«من قطع ميراثا فرضه الله، قطع الله ميراثه من الجنة» سنن سعيد بن منصور (١/ ١١۸)</p><p>جس نےاللہ تعالی کی مقرر کی ہوئی﴿ اپنے وارث کی﴾ میراث کو کاٹ دیااللہ تعالی قیامت کے دن جنت سے اس کی میراث کاٹیں گے۔</p>",5170,jameya-tur-rasheed,میراث کے مسائل,میراث کے متفرق مسائل
2021-09-20,https://almuftionline.com/2021/09/20/5169/,عورت کے فوت ہونے کی صورت میں جہیز کاحکم اورورثہ میں اس کی تقسیم,<p>کیافرماتے ہیں علماء کرام اس مسئلہ کے بارے میں کہ</p><p>        جب میری خالہ کی شادی ہوئی تو میرے نانا اورنانی نے بہت سارا سامان جہیزمیں دیا اورشادی کے بعد بھی وقتاً فوقتاً کچھ نہ کچھ سامان دیتے رہے،جس کی وجہ سے جہیز والا سامان استعمال کرنے کی ضرورت ہی نہیں پڑی اوربعد والاسامان استعمال ہوتارہا ،پھر وہ بیمارہوگئی اورعلاج کے لیے کراچی آگئی،یہاں ان کا علاج چلا،لیکن ان کی طبیعت بہت بگڑنے کی وجہ سے وہ فوت ہوگئی ،مرحومہ کے دو بیٹے ہیں جوکہ بہت چھوٹے ہیں اوران کے پاس جو زیوروغیرہ تھا انہوں نے اس سے شوہر کا کاروبارچلایاتھا ،لیکن ان کے جہیز کا سامان بالکل نیاہے، اس کے بارے میں کیا حکم ہے؟ کیا وہ بیچ کر مرحومہ کی نمازوں کا فدیہ ادا کردیا جائے؟ اس کے بارے میں شرعی حکم کیا ہے؟ رہنمائی فرمائیں ۔</p><p>سائل نے فون پر بتایاکہ موت کے وقت مرحومہ کے ورثہ یہ تھے:خاوند ،والدہ  اور دوبیٹے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شادی کےموقع پرلڑکی کوجوچیزیں جہیزکےطورپردی جاتی ہیں وہ عموماً والدین کی طرف سےہدیہ ہوتی ہیں،بناء بریں اگرصورت مسئولہ میں مرحومہ  کےوالدین نےوہ جہیز کا سامان مرحومہ کوہدیہ کیاتھاتو اسمیں سےجو چیزیں انتقال کےوقت مرحومہ کی ملکیت میں موجود تھیں وہ اُن کاترکہ ہیں جو درج ذیل تفصیل سے تقسیم ہوگا۔</p><p>مرحومہ نے بوقت ِانتقال اپنی ملکیت میں مذکورہ سامان سمیت  منقولہ وغیر منقولہ مال،جائیداد،سونا ،چاندی،نقدی اور ہر قسم کا چھوٹا بڑا جو کچھ ساز وسامان چھوڑا ہےاور مرحومہ کا  وہ قرض جو کسی کے ذمہ  واجب ہو، يہ  سب مرحومہ کا ترکہ ہے۔اس میں سے سب سے پہلے مرحومہ کے کفن و دفن کے متوسط اخراجات نکالے جائیں ،البتہ اگر کسی نے بطور تبرع ادا کر دیئے ہوں تو پھر یہ اخراجات نکالنے کی ضرورت نہیں ۔ اس کے بعد مرحومہ کا  وہ قرض  ادا کیا جائے  جس کی ادئیگی مرحوم کے ذمہ  واجب ہو۔ اس کے بعد اگر مرحومہ  نے غیرِ وارث کے لیے کوئی جائز وصیت کی ہو(اوراسی کے حکم میں نمازوں اور روزوں کےفدیہ کے لیےکی جانے والی وصیت بھی ہوگی،اگروصیت کی ہو)  تو بقیہ ترکہ  میں سے ایک تہائی(<span dir=""LTR"">1/3</span>) تک اس پر عمل کیا جائے۔اس کے بعد جو ترکہ باقی بچےاس کوشرعی ورثہ میں تقسیم کیاجائے گا۔</p><p>اگرفدیہ کی ادائیگی کے حوالے سے مرحومہ نے کوئی وصیت نہیں کی تو پھر اس فدیہ کی ادائیگی ترکہ سے نہیں کی جائے گی ،اس لیے کہ بچے چھوٹے ہیں جن کی جازت  کااعتبارنہیں، البتہ جوورثہ بالغ  ہوں جیسے خاوند وغیرہ تو اگروہ اپنے ذاتی مال سے یا وراثت میں ملنے والے اپنے حصہ سےمذکورہ فدیہ کی ادائیگی کریں تووہ ایسا کرسکتے ہیں ۔</p><p>  مذکورہ بالاحقوق( کفن دفن کے متوسط اخراجات ،قرض اوروصیت اگرکی ہو) کی علی الترتیب ادائیگی کے بعد اگرآپ کی خالہ مرحومہ کےانتقال کے وقت صرف یہی ورثاء ہوں جوسوال میں مذکورہیں توکل منقولہ غیر منقولہ ترکہ میں سے مرحومہ کےخاوندکو<span dir=""LTR"">25%</span>،والدہ کو<span dir=""LTR"">%</span>16.67،پہلےبیٹے کو <span dir=""LTR"">%</span> 29.67اوردوسرےبیٹے کوبھی<span dir=""LTR"">%</span>29.67 حصہ دیا جائےگا ۔</p>",5169,jameya-tur-rasheed,میراث کے مسائل,میراث کے متفرق مسائل
2021-09-19,https://almuftionline.com/2021/09/19/6557/,بیوی اور بیٹیوں کے علاج کے اخراجات کا حکم,<p>کیا بیوی اور بیٹیوں کے علاج معالجے کے اخراجات کا شوہر سے مطالبہ کیا جاسکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی بھی مرد کے ذمےبحیثیتِ شوہر بیوی اور بحیثیت والد اولاد کے لیے بطورِ نفقہ تین چیزوں کا انتظام لازم ہے:کھانا،رہائش اور لباس،علاج معالجے کا خرچہ عام حالات میں شوہر کے ذمے قانونی طور پر لازم نہیں ہے،لیکن اگر شوہر صاحبِ استطاعت ہو اور بیوی کے پاس اپنے علاج کے لیے خرچہ نہ ہو تو ایسی صورت میں بیوی کا علاج شوہر کے ذمے لازم ہوگا،ایک تو اس لیے کہ آج کل کے عرف میں علاج بھی نان نفقہ کا حصہ ہے اور نان نفقہ شوہر کی ذمہ داری ہے،دوسرا اس لیے کہ بیوی کے ساتھ حسن معاشرت کا انتہائی تاکید کے ساتھ حکم ہے اور یہ حسن معاشرت نہیں کہ بیوی کو بیماری کی حالت میں کسمپرسی کی حالت میں چھوڑدیا جائے اور استطاعت کے باوجود اس کے علاج کا انتظام نہ کیا جائے۔</p><p>لہذا ایسی صورت میں<span dir=""LTR"">)</span> یعنی اگر شوہر صاحب استطاعت ہے اور بیوی کے پاس اپنے علاج کے لیے خرچہ نہ ہو)آپ اس سےآئندہ کے لیے اس کی بیوی اور بیٹیوں کے علاج معالجے کے اخراجات کا مطالبہ کرسکتے ہیں،البتہ اب تک جو اخراجات آپ نے تبرعاً کئے ہوں ان کے مطالبے کا آپ کو قانونی طور پر حق حاصل نہیں،لیکن مروت اور حسن اخلاق کا تقاضا یہی کہ شوہر از خود اپنی خوشی سے ادا کردے۔</p>",6557,jameya-tur-rasheed,نان نفقہ کے مسائل,بیوی کا نان نفقہ اور سکنہ ) رہائش (کے مسائل
2021-09-19,https://almuftionline.com/2021/09/19/6556/,ایک سے زائد بیویوں میں برابری ضروری ہے,<p>بندہ خیر محمد یہ سوال کرنا چاہتا ہے کہ تقریبا تیس سال پہلے بندہ نے اپنی بیٹی کی شادی میرباز کے بیٹے محمد زرین کے ساتھ کی جس سے اس کے دو بیٹے اور تین بیٹیاں ہیں۔</p><p>محمد زرین نے پندرہ سال پہلے دوسری شادی کی،اب محمد زرین خیر محمد کی بیٹی کو گھر میں رہنے کی سہولیات نہیں دے رہا اور تقریبا پانچ چھ سال سے والدین کے گھر بٹھایا ہوا ہے اور اس کے ساتھ دو بیٹیاں بھی رہ رہی ہیں۔</p><p>پوچھنا یہ تھا کہ خیر محمد کی بیٹی جو کہ محمد زرین کی بیگم ہے اور اس نے اسے طلاق نہیں دی،اس کے ساتھ دو بیٹیاں بھی ہیں تو ان کا نفقہ،علاج معالجے اور لباس کس کے ذمے ہے،شریعت کے مطابق خیر محمد یہ خرچہ محمد زرین سے لے سکتا ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جس شخص کی ایک زائد بیویاں ہوں اس کے ذمے لازم ہے کہ نان نفقہ(کھانے پینے،لباس،رہائش) اور وقت دینے میں ان کے درمیان برابری رکھے،یہی وجہ ہے کہ قرآن نے بھی ایک سے زائد شادیوں کی اجازت کو عدل کی شرط کے ساتھ مشروط کیا ہے اور فرمایا کہ اگر تمہیں ڈر ہو کہ عدل نہیں کرسکوگے تو پھر ایک ہی پر اکتفاء کرو۔</p><p>ایک بیوی کو زیادہ وقت دینا اور دوسری کو کم دینا یا نان نفقہ میں برابری نہ کرنا شرعا ظلم ہے،حدیث میں اس پر وعید آئی ہے،چنانچہ رسول اللہ صلی اللہ علیہ وسلم کے فرمان مبارک کا مفہوم ہے کہ جس شخص کی دو بیویاں ہوں اور اس نے ان کے درمیان عدل یعنی برابری نہیں رکھی تو وہ قیامت کے دن اس حال میں آئے گا کہ اس کا آدھا دھڑ جھکا ہوا ہوگا۔</p><p>لہذا محمدزرین کے ذمے لازم ہے کہ آئندہ کے لیے دونوں بیویوں کے درمیان برابری کا خیال رکھے اور جس طرح دوسری بیوی کو رہائش،کھانے پینے،لباس اور دیگر سہولیات دے رہا ہے اسی طرح پہلی بیوی اور اس کی بیٹیوں کو بھی دے اور اب تک جس کوتاہی کا وہ مرتکب ہوا ہے اس پر سچے دل سے توبہ واستغفار کرنے کے ساتھ ساتھ اس بیوی سے بھی معافی تلافی کرے جس کی اس نے حق تلفی کی ہے،کیونکہ حقوق العباد صرف توبہ سے معاف نہیں ہوتے،بلکہ توبہ کے ساتھ ساتھ متعلقہ بندے سے بھی معافی تلافی ضروری ہوتی ہے۔</p><p>البتہ گزشتہ سالوں کے نفقہ کی ادائیگی شوہر کےذمہ تب لازم ہوگی ،جبکہ نکاح کے وقت یا بعد میں باہمی رضامندی سے نفقہ کی کوئی مقدار طے کی گئی ہو کہ شوہر اتنی مدت کا اتنا نفقہ بیوی یا اس بیٹیوں کو دے گا اور اگر ایسا نہیں ہوا تو گزشتہ سالوں کے نفقہ کی ادائیگی شوہر کے ذمے لازم نہیں ہوگی،کیونکہ گزشتہ نفقہ مدت گزرنے سے ساقط ہوجاتا ہے،البتہ مروت اور حسن اخلاق کا تقاضا یہی ہے کہ شوہر گزشتہ سالوں کا نفقہ بھی ادا کردے،تاکہ دو بیویوں کے درمیان برابری نہ کرنے کے جس گناہ کا وہ مرتکب ہوا ہے اس کا حتی الامکان ازالہ ہوسکے،جبکہ آئندہ مدت کے لیے اس کی بیوی اور بیٹیوں کے نان نفقہ کا آپ اس سے مطالبہ کرسکتے ہیں اور اس کے ذمے اس کی ادائیگی لازم ہے،نہ دینے کی صورت میں وہ سخت گناہ گار ہوگا۔</p>",6556,jameya-tur-rasheed,نکاح کا بیان,کئی بیویوں میں برابری کا بیان
2021-09-19,https://almuftionline.com/2021/09/19/6305/,بچوں کو پروموٹ نہ کرنے پر اسکول سے فیس واپس مانگنا,<p>میرے بچے 5 سے 6 سال کے اسکول میں جا رہے ہیں ، میرے بیٹے کا نام سلیمان یار خان یوسفی اور بیٹی کا نام زہرہ زوہیب یوسفی ہے۔ چونکہ کوویڈ وبائی مرض مارچ 2020 میں شروع ہوا اور اسکول کچھ مہینوں کے لیے بند ہو گیا، پھر آن لائن اور آن سائٹ آن اور آف ہو گیا، لیکن میرے بچے کوویڈ وائرس کے خطرے کی وجہ سے اسکول نہیں گئے، اور سرکاری نوٹیفکیشن یہ تھا کہ اسکول نہ آنے کی وجہ اسکول بچوں کو سزا نہیں دے سکتا۔ چنانچہ میرے بچے مارچ 2020 سے سکول نہیں گئے اور میں وہ تمام فیس ادا کر رہا تھا جس کی درخواست سکول کر رہا تھا۔ میرے دونوں بچوں کو جون 2020 میں اگلی کلاس میں ترقی دی گئی۔</p><p>میں اسکول کی فیس باقاعدگی سے ادا کر رہا تھا جب اسکول کی طرف سے درخواست کی گئی؛ کیونکہ میں چاہتا تھا کہ میرے بچے سکول سسٹم میں ہوں، لیکن وہ مشکل سے اسکول سے کچھ پڑھ رہے تھے؛ کیونکہ وہ اسکول نہیں جاتے تھے جب یہ کھلا ہوا تھا۔ اور جب سکول آن لائن پڑھائی کی طرف جا رہا تھا تو وہ بیکار تھے۔ میں نے اسکول پرنسپل کو اس کے بارے میں ایک دو بار آگاہ کیا، لیکن کچھ نہیں کیا گیا۔</p><p>فروری 2021 کے مقابلے میں میں نے اصول کے ساتھ میٹنگ کی درخواست کی کہ پڑھائی میں مدد مانگیں کیونکہ میں فیس ادا کر رہا تھا، لیکن اس نے انکار کر دیا؛ اس نے کہا کہ ان کے پاس اتنے وسائل یا عملہ نہیں ہے جو ذاتی طور پر مدد کر سکیں، اور انہوں نے پوچھنا شروع کیا کہ آپ کب اپنے بچوں کو سکول بھیجنا شروع کریں گے ؟ میرا بچوں کو اسکول نہ بھیجنے کی وجہ یہ تھی کہ ریفلیکشنز سکول حکومت کے کسی بھی مقرر کردہ ایس او پی پر عمل نہیں کر رہا تھا، اس لیے میں بغیر ایس او پی کے پورے کلاس روم کی طاقت کے ساتھ بچوں کو بھیجنے کا خطرہ مول نہیں لے سکتا تھا۔ جب میں نے پرنسپل فہد ہارون سے اس کا ذکر کیا تو اس نے کہا کہ یہ آپ کی کال ہے کہ بچوں میں کوئی بھی ایس او پی پر عمل نہیں کرتا۔ میں نے پوچھا کہ اگر بچوں کو کچھ ہوا تو کیا یہ آپ کی ذمہ داری ہوگی؟ اس نے کہا نہیں، یہ والدین کی ذمہ داریاں ہوں گی۔</p><p>میں نے اسے بتایا کہ میں بچوں کو ویکسین کے بعد سکول بھیجوں گا، پھر اس نے مجھ سے پوچھا کہ جب آپ اسکول نہیں آرہے ہیں تو آپ اسکول کی فیس کیوں ادا کر رہے ہیں؟ تو میں نے پرنسپل سے واضح طور پر کہا: تاکہ میرے بچے سکول سسٹم میں رہیں اور اگلی کلاس میں دوسرے کی طرح پروموشن ہو۔</p><p>بعد میں انہوں نے بیٹی کی طرف سے پہلے ہیفز پروگرام سے منصوبہ بندی کی اور اسے چھوڑ دیا۔ میں  پھر دوبارہ اصول پر واپس گیااور اسکول سے مدد مانگی، لیکن اس نے پھر یہ کہہ کر انکار کر دیا کہ ہم آپ کے بچوں کو آن لائن نہیں پڑھا سکتے، جبکہ باقی تمام اسکول یہ سہولت دے رہے تھے۔ تو میں نے کہا ٹھیک ہے،  ہم اپنے بچوں کو خود گھر پر سکھائیں گے؛ کیونکہ کووڈ کی بلند لہروں کی وجہ سے یہ خطرناک ہے۔ پھر اگلی کلاس میں پروموشن کے وقت اسکول نے آن لائن اسسمنٹ لے کر تمام بچوں کو پروموٹ کیا، لیکن میرے بچوں کو کلاس 2 اور کلاس 5 کے فزیکل پیپر ٹیسٹ کے لیے اسکول بلایا اور میرے دونوں بچوں کو فیل کر دیا، میرے بچوں کی مدد اور پروموٹ کرنے سے انکار کر دیا، اگلی کلاس میں دوگنا چیک کرنے کے لیے میں اپنی بیٹی کو دوسرے اسلامی اسکول میں داخلہ کے لیے لے گیا ، جہاں اس نے ٹیسٹ دیا اور پاس ہو گئی، اور پانچویں کلاس میں محل پیش کیا جس کی مجھے توقع تھی۔</p><p>اب اس کی وجہ سے میں نے صورتِ حال کا تجزیہ کیا، اور اپنے بچوں کے وہ پیسے واپس کرنے کا کہا جو میں نے آخری سیشن کے لیے ادا کیے تھے؛ کیونکہ میں خالصتا پروموشن کے لیے مفت پیسے ادا کر رہا تھا اور پرنسپل کو اس کا علم تھا۔  جب میں نے رقم کی درخواست کی تو پرنسپل فہد ہارون نے مجھ سے واپسی کا فارم بھرنے کو کہا، اور  کہا کہ ایک بار جب آپ یہ فارم بھریں گے تو چیئرمین اطہر چاولہ صاحب رقم واپس کریں گے۔ میں نے فہد ہارون سے کہا کہ میں پچھلی تاریخ سے فارم بھروں گا تاکہ میں اپنے پورے سیشن کے پیسے حاصل کر سکوں؛ کیونکہ سکول نے میرے بچوں کی مدد نہیں کی اور نہ ہی پڑھایا۔ ایک بار جب میں نے فارم بھر دیا، اب وہ کافی وقت لے رہے تھے اور صرف کیس کو گھسیٹ رہے تھے تو میں نے فون کیا اور پرنسپل سے پوچھا کہ آپ مجھے فیس واپس کیوں نہیں دے رہے ہیں؟ اس نے کہا کہ یہ اطہر بھائی فیصلہ کریں گے کہ کتنی رقم کی واپسی ہوگی؟ جب مجھے جواب نہیں ملا تو میں نے اطہر چاولہ صاحب سے شکایت کی، اس نے مجھے بتایا کہ کسی بھی عالم سے مسئلہ پوچھیں، عالم جو بھی کہے گا، وہ کرے گا۔</p><p>مفتی صاحب، مجھے لگتا ہے کہ اسکول نے میرے بچوں کے ساتھ غلط کام کیا ، مجھے لگتا ہے کہ انہوں نے پیسے لے کر اور خدمات فراہم نہ کر کے مجھے چھین لیا۔ وہ سب جانتے تھے کہ میں صرف پروموشن کے لیے فیس دے رہا ہوں اور پھر بھی میرے بچوں کو فیل کیا جو بچپن سے ان کے شاگرد تھے، جو کچھ بھی انہیں سکھایا گیا تھا اسکول کی عکاسی تھی جو اس کی ملکیت ہونی چاہیے تھی، لیکن انہوں نے ایسا نہیں کیا۔ اس لیے آخری سیشن جو میرے بچے سکول نہیں گئے اور سکول نے نہیں پڑھایا، میں اس کے پیسے واپس چاہتا ہوں۔     </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کردہ معاملے کے دو فریق ہیں۔ ایک آپ اور دوسرا اسکول۔ ہمارے پاس چونکہ آپ کی طرف سے سوال آیا ہے، اس لیے ہم اس سوال کے مطابق اصولی جواب لکھ دیتے ہیں۔ اگر صورتِ حال اس سے مختلف ہوئی تو جواب بھی مختلف ہو سکتا ہے۔</p><p>آپ کے سوال کا اصولی جواب یہ ہے کہ اگر اسکول انتظامیہ نے امتحان کے بغیر بچوں کو پروموٹ نہیں کیا، بلکہ امتحان لے کر پاس ہونے والے بچوں کو پروموٹ کیا ہے ، اور آپ کے بچوں سے بھی انہوں دیانت داری سے امتحان لیا، ان کے ساتھ کوئی زیادتی نہیں کی، لیکن آپ کے بچے فیل ہوگئے تو اب آپ ان سے ادا کردہ فیسوں کی واپسی کا مطالبہ نہیں کرسکتے۔</p><p><span dir=""RTL"">آپ نے اسکول کے ساتھ بچوں کو تعلیم دینے کا عقدِ اجارہ کیا تھا، اسکول کی فیس بچوں کو تعلیم دینے کا معاوضہ ہوتا ہے، انہیں پاس کرنے کی گارنٹی نہیں ہوتی۔ لہذا جب اسکول بچوں کو تعلیم دے رہا تھا تو اس نے اپنی خدمات پیش کردی تھی، لیکن آپ نے خود ان کی خدمات حاصل نہیں کی۔ اگر آپ ایک عذر کی وجہ سے بچوں کو نہیں بھیج رہے تھے تو آپ کو یہ اختیار تھا کہ آپ بچوں کو اس اسکول سے نکال لیتے، جیسا کہ اسکول والوں نے آپ سے کہا بھی کہ جب آپ بچوں کو نہیں بھیج رہے ہیں تو پیسے کیوں دے رہے ہیں؟ لیکن آپ نے بتایا کہ فیس بچوں کو سسٹم میں باقی رکھنے کے لیے دے رہا ہوں۔ لہٰذا اگر انہوں نے آپ کے بچوں کو سسٹم میں باقی رکھا اور دیگر بچوں کی طرح آخر میں دیانت داری کے ساتھ ان کا بھی امتحان لیا جس میں وہ پاس نہیں ہوئے تو اب آپ ان سے ان فیسوں کو لوٹانے کا مطالبہ نہیں کر سکتے۔ </span></p>",6305,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2021-09-19,https://almuftionline.com/2021/09/19/5218/,مسجد کا متولی بننے کا حکم,"<p>کیا فرماتے ہیں علمائے کرام اس مسئلہ کے بارے میں کہ میرے والد صاحب نے کئی عرصہ قبل  ایک زمین مسجد کےنام پر وقف کی تھی اور لوگوں سے چندہ لے کر اسے تعمیر کروایا اورمولوی غلام قادر <span dir=""LTR"">)</span>مرحوم )کو اس میں بطور امام مقرر کیا ۔ان کے انتقال کے بعد ،ان کے بیٹے مولانا عبدالکریم صاحب امامت و خطابت کے فرائض سرانجام دے رہے ہیں۔اس عرصہ کے دوران ان مولوی صاحب نے مسجد کی تعمیر بہتر کروائی اور لوگو ں نے چندہ بھی دیا۔البتہ اب ان کا دعوی ہے کہ مسجد کا متولی میں بنوں گا۔میرے والد محترم ضعیف العمر ہیں ،وہ مجھے متولی بنانا چاہتے ہیں اور امام صاحب کو متولی بنانے سے انکار کر دیا ہے ،لیکن وہ بضد ہیں کہ متولی تو میں ہی بنوں گا۔</p><p><span dir=""RTL"">اب مطلوبہ امر یہ ہے کہ کیا امام صاحب اس وجہ سے متولی بن سکتے ہیں کہ مسجد کے لیے ان</span> <span dir=""RTL"">کی خدمات ہیں اور وہ عالم دین ہیں اور کیا متولی ہونے کے لیے عالم دین ہوناضروری ہے؟قرآن و حدیث کی روشنی میں اس مسئلہ کو جلد ازجلد حل فرمائیں کہ مذکورہ مسئلہ عدالت میں زیر سماعت ہے۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>وقف کرنے والا جس کو متولی بنانا چاہے بنا سکتا ہے،بہتر ہے کہ اہل محلہ کی مشاورت سے کسی اہل شخص کو متولی  بنائے ۔اگر اس واقف کے خاندان میں ایسے لوگ موجود ہوں جو متولی بننے کے اہل ہوں تو وہی متولی بنیں گے ۔ان کے ہوتےہوئے دوسروں کو متولی نہیں بنایا جائے گا۔</p><p><span dir=""RTL"">متولی میں درج ذیل شرائط ہونی چاہییں :متولی  امانت و دیانت کے لحاظ سے قابل اعتماد ہو،دین دار ہو ،انتظامی امور کی سمجھ بوجھ رکھتا ہواور فاسق و فاجر نہ ہو۔اس کا عالم دین ہونا ضروری نہیں ۔</span></p>",5218,jameya-tur-rasheed,وقف کے مسائل,مسجد کے احکام و مسائل
2021-09-19,https://almuftionline.com/2021/09/19/5195/,گاؤں میں نمازِ جمعہ شروع کرنے کا حکم(جمعہ فی القری),"<p><span dir=""RTL"">سوال :کیا فرماتے ہیں علماءِکرام اس مسئلہ کے بارے میں:</span></p><p>کہ ایک گاؤں  پہاڑی علاقہ میں واقع چھوٹے محلوں پر مشتمل ہے ،ہر محلہ دوسرے محلے سے تقریبا پندرہ منٹ کی مسافت پر ہے اورہر محلے میں پندرہ گھر اور تقریبا پچاس بالغ افراد اور پورےگاؤں میں پچاس گھر اور سو سے ایک سو بیس  تک بالغ افراد ہیں۔گاؤں  مرکزی بازار سے پانچ کلو میٹرکے فاصلہ پر ہے،البتہ متصل بازار میں تین دکانیں ہیں جن میں ضرورت کی اشیاء موجود ہیں،دو میڈیکل سٹور،ایک پرائمری سکول ،مقبرہ اور روڈ موجود ہیں۔نیز سرکار کی بنائی ہوئی جرگہ کمیٹی ہے جو نچلی سطح کے فیصلے کرتی ہے۔تھانہ نہیں ہے۔اب پوچھنا یہ ہے کہ اس قسم کے گاؤں میں نمازِجمعہ شروع کرنا جائز ہے یا نہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p><span dir=""RTL"">فقہاء احناف کے نزدیک جمعہ کی نماز صرف شہر، فناء شہر اور شہری سہولیات کے حامل بڑے گاؤں یعنی قصبہ میں ہی جائز ہے۔ گاؤں میں جائز نہیں۔</span></p><p><span dir=""RTL"">قصبہ کی تحدید نصوص میں موجود نہیں،جن فقہاء کرام نے اس حوالے سے کوئی تحدید کی ہے وہ تقریبی،تخمینی اور عرف پر مبنی ہے۔لہذا عرف میں کسی بستی کو آبادی،ضروریات کی فراہمی وغیرہ کے ذریعے شہر یا قصبہ سمجھا جاتا ہو تو وہاں جمعہ جائز ہے ورنہ نہیں۔ بظاہرتفصیلِ بالا کے مطابق مذکورہ بستی میں جمعے کی نماز پڑھنا جائز نہیں۔البتہ اگرعلاقے کا ڈی سی یا اے سی جمعہ قائم کرنے  کا ٖحکم فرمادیں تو جمعہ ٹھیک ہو جائے گا۔</span></p><p><span dir=""RTL"">بہتر یہ ہے کہ دو معتبر صاحب الرائے مفتیانِ کرام کو بلا کر مشاہدہ کروادیا جائے،پھر جو کچھ وہ تجویز کریں اس پر عمل کر لیا جائے۔ </span>  </p>",5195,jameya-tur-rasheed,نماز کا بیان,جمعہ و عیدین کے مسائل
