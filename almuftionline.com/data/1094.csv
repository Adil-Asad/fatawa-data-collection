issued_at,link,title,question,answer,fatwa_number,dar_ul_ifta,category_lvl_1,category_lvl_2
2012-12-22,https://almuftionline.com/2012/12/22/8246/,پلاٹوں کےکاروبارمیں انویسٹمنٹ  پرمنافع کاحکم,<p>حضرت!میراسوال یہ ہےکہ میراایک جاننےوالاجو کہ ایک پراپرٹی ڈیلرہے،اس نےمجھےایک ہاوسنگ سوسائٹی سے ۵ مرلےکے۴۰ پلاٹ دولاکھ فی پلاٹ کےحساب سےخریدکردئیے،اوپن مارکیٹ میں ایک پلاٹ کی قیمت تین لاکھ تھی،لیکن ڈیلرزکویہ پلاٹ سستاملتاہے،کیونکہ وہ زیادہ پلاٹ خریدتے ہیں اورسوسائٹی میں پیسےانویسٹ کرتے ہیں،اس نےمجھےکہا کہ یہ پلاٹ اوپن مارکیٹ میں چارسےپانچ مہینوں میں تین لاکھ فی پلاٹ بک جائینگےاورمجھ سے ۵۰۰۰۰ ہزار فی پلاٹ ایڈوانس بطورمزدوری لئےاوراوپن مارکیٹ میں ۱۷پلاٹ تین لاکھ فی پلاٹ کےحساب سےبیچ دئیےاورباقی پلاٹ سوسائٹی مالکان نےسات مہینےبعداس سےخودتین لاکھ فی پلاٹ کےحساب سےخریدلئے،کیونکہ شایدپلاٹ کی قیمت بہترہورہی تھی-سوال یہ ہےکہ کیایہ ٹھیک ہے؟جواب سےمطلع فرمائیں۔ جزاک اللہ خیرا</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>پہلے تو یہ سمجھ لیں کہ پلاٹ کی فائل کی  خریدوفروخت کے بارے میں درج ذیل تفصیل ہے:</p><p>(۱)اگر پلاٹ کاسائز مقرر ہو،لیکن متعلقہ سوسائٹی کا کل رقبہ معلوم ومتعین نہ ہوتو ایسی صورت میں اس طرح فائل کی خرید وفروخت کا معاملہ کسی صورت جائز نہیں۔</p><p>(۲)اگر پلاٹ کا سائز اور متعلقہ سوسائٹی کا کل رقبہ دونوں معلوم و متعین ہوں تو ایسی صورت میں اس کی اصل مالک سے خریداری کا معاملہ درست ہوگا، لیکن پلاٹ کی حدود اربعہ  متعین کئے بغیرایسی  فائل کی آگےنفع کےساتھ خریدوفروخت جائز نہیں ہے، البتہ بوقت ضرورت اصل قیمت(قیمت خرید) پر فائل کا تبادلہ ہوسکتا ہے۔</p><p>(۳) قرعہ اندازی کے بعد پلاٹ متعین ہوجانے کے بعد ایسی فائل کو  نفع کے ساتھ بھی آگے فروخت کیا جاسکتا ہے۔</p><p>اب آپ کے خریدے ہوئے ان پلاٹوں کے حکم میں یہ تفصیل ہے کہ اگران پلاٹوں کاسائزاورحدود کےساتھ ان کامحل وقوع بھی خارج میں متعین کردیاگیاہواوراس کےبعد آگےیا بلڈرکو بیچےہوں تواس طرح نفع کے ساتھ آگے فروخت کرناجائز ہے اور اس پر ڈیلر کو کمیشن دینا  لینابھی جائز ہے،البتہ اصل سوسائٹی مالکان کو زیادہ قیمت پر فروخت کرنے کے لیےیہ بھی ضروری ہے کہ پہلے معاملہ میں قیمت کی ادائیگی ہوچکی ہو اور پہلے معاملہ میں زیادہ قیمت پر واپسی کی شرط بھی نہ لگی ہو۔</p><p>لیکن اگر اس معاملے میں پلاٹوں کو آگے فروخت کرنے سے پہلے متعین نہیں کیا گیا  تو محض فائلوں کی اس طرح آگے فروخت کا معاملہ نفع پر جائز نہیں ہوا، ایسے میں اس کو ختم کرنا ضروری ہوگا۔</p>",8246,jameya-tur-rasheed,خرید و فروخت کے احکام,زمین،باغات،کھیتی اور پھلوں کے احکام و مسائل
2012-12-17,https://almuftionline.com/2012/12/17/5578/,تین  طلاق کے بعد شوہر کے ساتھ  رہنے کی صورت میں  عدت کا حکم,<p>اگر  عورت  کے دعوی  کے مطابق اس وقت  یعنی  دوسال  پہلے تین  طلاقیں واقع ہوچکی تھیں  تو اب میاں  بیوی   جدائی  اختیار  کرنا  چاہیں   تو  عدت کا  معاملہ  کیا ہے ؟  کیا عدت   طلاق کے بعد پوری ہوگئی   تھی یا  اب  جدائی اختیار کرنے کے بعد دوبارہ  عدت میں  بیٹھنا  ہوگا ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> چونکہ  شوہر صرف دو طلاقوں کا  اقرار کر رہا  ہے   پہلی  مرتبہ  کی  ایک طلاق  کا منکر ہے   یعنی اس کے خیال میں   دو ہی طلاق  ہوئی ہے جس  سے  اس نے رجوع کرلیا تھا ،اس لئے اب جدائی اختیار کرنے  کی صورت  دوبارہ  عدت  گذار نا  لازم ہے ،اس کے بغیر  دوسری جگہ نکاح  نہیں ہو سکتا ۔</p>",5578,jameya-tur-rasheed,طلاق کے احکام,الفاظ کنایہ سے طلاق  کا بیان
2012-12-17,https://almuftionline.com/2012/12/17/5577/,عدد طلاق  میں  میاں بیوی   میں  اختلاف  کا حکم,<p>طلاق   کے معاملے میں میاں  بیوی  کا اختلاف ہے ، دونوں کا موقف الگ  الگ   ہے  ۔</p><p>لڑکی  کا موقف   یہ ہے کہ    میرے  شوہر نے مجھے پہلے بھی ایک طلاق   دی تھی ،اس وقت میرے پاس    صرف میرا دو سالہ بیٹا   تھا ،اس  کے علاوہ  اور کوئی نہیں تھا ، اس کا میں  نے کسی سے ذکر نہیں کیا ، اور   ہم باقاعدہ    ساتھ رہنے لگے ، اس کے بعد آج  سے تقریبا   دو سال پہلے موبائل کی وجہ سے  شک  کی بناء پر   ہماری لڑائی  ہوئی ، تو اس وقت دو طلاقیں دیں ، جس  کا اقرار   میرے شوہر  بھی    کرتا  ہے ، طلاق   دینے باوجود  میں  اپنے شوہر کے گھر میں  ہی رہی ، اس  کے اگلے  دن دو بارہ ہماری لڑائی  ہوئی ، تو مجھے یہ کہا کہ   مین تیرا فیصلہ  کردیا ہے اور  تجھے آزاد  کردیا  ہے ۔ لیکن میں  نے اپنے شوہر کی  باتوں میں آکر  بچے کی خاطر  اپنا رشتہ بحال رکھا ، مگر اب مجھے احسا س ہوا  ہے  کہ میں غلطی پر ہوں ، ہمارا ساتھ رہنا گناہ  ہے ،اس لئے  میں الگ ہو نا  چاہتی  ہوں ۔</p><p>لڑ کے کا  موقف    میری  بیوی   جو پہلی ایک طلاق  کا  اقرار  کررہی  ہے ،  وہ  طلاق  میں نے نہیں دی ہے ، اس پر میں قسم اٹھانے کے لئے تیار ہوں ، البتہ بعد میں لڑائی کے وقت    جن طلاقوں کا ذکر ہے میں اس کا اقرار  کرتا ہوں  کہ میں  نے دو طلا قیں دی ہے ، اس کے بعد  اگلے دن   جب ہماری لڑائی ہوئی  اس وقت میں نے یہ جملہ   کہا تھا   کہ تم اپنا گھر جانا  چاہتی ہو  تو  چلی جاؤ  ۔  اس جملہ  سے میری  مراد  طلاق  کی نہیں تھی ۔</p><p>اسوقت    ہم نے  دارالا فتا  سے فتوی  لیاتھا، اس میں  صرف دو طلاقوں  کا ذکر  تھا ، اگلے  دن کی لڑائی  کا ذکر نہیں  کیا تھا ، دارالا فتا  ء کی طرف سے جواب دیا گیا   کہ دو طلاقیں    دی ہے   تو  دوطلاقیں ہوئیں ہیں، اس سے  رجوع کیاجاسکتا  ہے ، انہوں  رجوع کرکے ساتھ رہنا شروع  کردیا ۔</p><p> اس پوری تفصیل کے بعد  دریافت  طلب امور درج ذیل ہیں ۔</p><p>١۔ بیوی  کے قول  کے مطابق پہلے ایک طلاق  بعد میں   دو طلاقیں  کل تین  طلاقیں  ہوگئی ، اور بعد میں  یہ جملہ   کہ میں  نے  تیرا فیصلہ  کر دیا  ہے ، اور تجھے آزاد  کردیا ۔ ان تینوں باتوں کے لحاظ سے   اس عورت پر  کتنی طلاقیں  واقع ہوئیں ؟</p><p>۲۔ شوہر کے قول  کے مطابق اگر دو  طلاقیں  ہوئی  تو  بیوی کے موقف کے بارے میں کیا حکم  ہوگا ؟ کیونکہ  وہ  تو تین  طلاقوں کا اقرار  کر رہی  ہے ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح  ہوکہ  مفتی غیب نہیں جانتا  بلکہ سوال  میں لکھی  ہوئی تحریر کے مطابق جواب دیا جاتا  ہے ، لہذا  مسئولہ  صورت میں اگر واقعی شوہر نے  طلاق کے الفاظ تین دفعہ یا اس سے  زائد دفعہ  کہے ہیں   ،تو اس عورت پر تین طلاقیں واقع ہوچکی ہیں ،میاں بیوی دونوں ایک دوسرے پر حرام ہوچکے ہیں ، لہذا اب اس کےبعد عورت اور مرد کا  اکٹھے میاں بیوی کی حیثیت سے زندگی گذار نا جائز نہیں ،اور  حلالہ شرعیہ کے بغیر پہلے شوہرسے  دوبارہ  نکاح بھی  نہیں ہوسکتا ہے ۔ حلالہ شرعیہ کا مطلب  یہ ہے  کہ</p><p>﴿  عدت پوری ہونے کےبعد عورت کی کسی  دوسری  جگہ شادی  ہوجائے اور وہ شوہر  ہمبستری  کے بعد اس کو طلاق  دیدے یا اس کا انتقال  ہوجائے  اس طرح دوسرے شوہر  کی طرف سے طلاق  یا وفات کی عدت  گذار نے کے بعدآپس کی رضامندی  سےپہلے  شوہر کے ساتھ    نکاح جائز ہوگا ﴾</p><p>لیکن اگر  شوہر  پہلی مرتبہ کی طلاق  کا  انکار  کر رہاہے اور اس  کے  بارے میں حلف بھی اٹھا  لیاہے تو ایسی صورت میں    قضاء  ﴿شریعت کے عدالتی  احکام کی روسے﴾   تیسری طلاق نہیں  ہوئی ۔لیکن دونوں صورتوں میں   اگر بیوی  کو یقین ہے  کہ شوہر نے اس  کوپہلی مرتبہ  ایک  اور دوسری  مرتبہ  دو  طلاق  دی ہے  تو  چونکہ اس کے گمان کے مطابق  اس کو تین طلاق  مغلظہ ہوچکی ہیں اس لئے اب  شوہر کو اپنے اوپر  قدرت  دیناجائز  نہیں ہے ،</p><p>اس کے ذمہ لازم ہے کہ کسی طرح  شوہر سے جان  چھڑا لے اور  دوسری جگہ  شادی کرکے  باعزت زندگی  گذارے ۔</p>",5577,jameya-tur-rasheed,طلاق کے احکام,الفاظ کنایہ سے طلاق  کا بیان
2012-12-16,https://almuftionline.com/2012/12/16/8013/,سادہ  کاغذ پر  دستخط کرنے سے  طلاق  کاحکم,"<p>کیا فرماتے  ہیں علماء  کرام اس مسئلہ  کے بارے میں  کہ  میرا نکاح میرے  والدین  اور میری بیوی  کے والدین  کی  آپس کی رضامندی  سے ہوا  ہے،مگر ابھی   تک  رخصتی نہیں  ہوئی ،رخصتی کے بارے  میں  ،میرا ساس وسسرکے ساتھ  جھگڑا ہوا ، میرے  ساس و سسر کا کہنا  ہے   کہ  رخصتی    میں  ٹائم  لگے  گا   ،کیونکہ بچی ابھی پڑ ھ رہی ہے ،لہذا  رخصتی  ابھی نہیں ہوسکتی ۔آپس  میں بحث  ومباحثہ  جاری تھا  اس  دوران ساس  اور سسر نے کہا  کہ  اگر  رشتہ قائم رکھنا   ہے  تو گھر چلے  جاؤ  اگر  نہیں  رکھنا  ہے تو  سادہ کاغذ پر دستخط کرکے  جاؤ۔میں  نےساس اور  سسر کو  مخاطب کرکے  کہا  کہ  نہ میں  سادہ کا غذ پر دستخط کرتا ہوں  نہ آپ کی بیٹی کو   چھوڑونگا    ،میں  نے  یہ نکاح زندگی بنانے کے لئے کیا  ہے  چھوڑ نے کےلئے نہیں ۔</p><p>خلاصہ کلام   یہ  ہے کہ  اس موقع پر  میری اپنی بیوی  کوطلاق  دینے  کی کوئی نیت نہیں  تھی ، اور  طلاق  کا  کوئی لفظ زبان  سے ادا  بھی نہیں  کیا ، طلاق  دیتا  ہوں  وغیرہ ،صرف  ساس  سسرکے سامنے ایک سفید  کاغذ  پر دستخط کیا ہے ،اس  میں کچھ لکھا نہیں  تھا  پھر میں  اٹھ کر چلاگیا۔</p><p>اب سوال یہ ہے کہ  صرف سادہ  کاغذ پر دستخط  کرنے سے میری بیوی  پر کوئی طلاق  واقع ہوئی ہے یا نہیں ؟</p><p><span dir=""RTL"">نوٹ؛کمال  صاحب  یعنی  سسرنے فون پر  بتایا  کہ  سادہ  کاغذ  پر دستخط لینے کا  مقصد  اگر  فرحان  دوبارہ   جلدی  آئے تو  اس کاغذ کے ذریعہ  اس کو دڑایا جائے  ۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال  میں لکھی ہوئی   تفصیلات  کے مطابق سائل  نے سسرال  والوں  کے  مطالبہ پرطلاق کی نیت کے بغیرسادہ  کاغذ  پر دستخط  کیا ہے ، اگر  یہ بات  درست ہے  توصرف  سادہ کاغذ  پر دستخط کرنے سے کوئی  طلاق  واقع نہیں  ہوئی ۔ البتہ  آیندہ  موہم طلاق  الفاظ کےاستعمال  کرنے سے احتیاط   کرنا چاہئے تاکہ  وقوع طلاق  سے ازدواجی  زندگی خراب نہ ہو۔ </p>",8013,jameya-tur-rasheed,طلاق کے احکام,الفاظ کنایہ سے طلاق  کا بیان
2012-12-15,https://almuftionline.com/2012/12/15/5258/,پیشن  میں  ملنے والی رقوم کا حکم,<p>مرحوم  شوہر  کی  پیشن    آتی ہے  اس کو  کسطرح  استعمال  کریں  گی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> سرکاری  ملازم  کو حکومت  کی طرف سے  ملنے والی پیشن   مرحوم  کے ترکہ  کا حصہ نہیں  ہے ، بلکہ  حکومت  کی  طرف سے  تبرع  اور احسان  ہے ، اس کا حقدار  وہی  ہے  جس کا   مرحوم نے پیشن  کے لئے  نام لکھوایا ہے ، اگر مسئولہ صورت میں   مرحوم  نے صرف   اپنی  بیوی کا ہی  نام لکھوایا  ہے  تو  پیشن کی مالک  بیوی  ہوگی ، اس کو پیشن کی رقم  میں ہر طرح  کی  جائز تصرف  کا  حق ہے ، اور اگر   مرحوم  نے  بچوں کا بھی  نام  لکھوایا  ہے ، تو جن کا نام  لکھوایا  ہےسب کو  مساوی  حصہ  ملے گا۔</p>",5258,jameya-tur-rasheed,میراث کے مسائل,مناسخہ کے احکام
2012-12-15,https://almuftionline.com/2012/12/15/5257/,وراثت   میں بیوہ کےحق سکونت  کاحکم,<p>ایک شخص کا انتقال ہوا، ورثا  میں  ایک  بیوہ ۔دو بیٹے ۔ تین بیٹیاں  شامل ہیں ،کل  ترکہ کی مالیت چار کڑور ہے، وراثت  تقسیم  ہونے کے بعد  بیوہ  اپنی رہائش کہاں  کریگی ؟ بیٹے  بیٹیوں کے ساتھ  یا الگ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>  مرحوم نے انتقال کے وقت منقولہ  غیر منقولہ  جائداد،   سونا ،چاندی   نقدی  اور چھوٹا  بڑا  جو بھی سامان اپنی ملک میں  چھوڑا  ہے  سب مرحوم کا ترکہ ہے،  اس میں سے  اولا  کفن دفن کا متوسط خرچہ  نکالا جائے ، اس کے بعد  اگر مرحوم کے ذمے کسی کا قرض ہو تو اس  کو ادا کیاجائے ، اس کے بعد  اگر مرحوم نے کوئی  جائز وصیت کی ہو   تو تہائی مال کی حد تک اس  پر عمل کیاجائے ۔اس کے بعد مال کو مساوی  8 حصوں میں تقسیم کرکے  بیوہ  کو ایک  حصہ ،دونوں بیٹوں  میں سے ہر ایک  کو دودو  حصے ، اور تینوں بیٹیوں میں سے  ہر ایک  کو ایک ایک  حصہ  دیاجائے ۔</p><p>اگر قابل تقسیم ترکہ    چار کڑور  ہی ہے،  تو  ترکہ  کی  تقسیم اس   طرح ہوگی  کہ بیوہ کو  پچاس   لاکھ دیاجائے ۔اور  تینوں لڑکیوں میں سے ہر ایک  کو پچاس   لاکھ  پچاس  لاکھ دیاجائے۔اور  دونوں لڑکوں  میں سے ہر ایک  کوایک   ایک کڑور  دیاجائے  ۔</p><p>نوٹ؛ ترکہ  میں ہر ایک کاحصہ   مقرر  ہوجانے کے بعد  اگر  ماں  اپنی  اولاد کے ساتھ  رہائش  رکھنا چاہے  اور کھانا  پینا ساتھ رکھنا  چاہے   تو شرعا  اس کی  بھی اجازت  ہے ۔  کھانے  پینے  کا  خرچہ  سب سے برابر وصول  کیاجائے ، اس کے علاوہ  خرچے  میں جس کا  جتنا  خرچہ  ہو  اس کا  حساب رکھا جائے ۔</p>",5257,jameya-tur-rasheed,میراث کے مسائل,مناسخہ کے احکام
2012-12-14,https://almuftionline.com/2012/12/14/5203/,بچیوں کو مکان   ھبہ کرنے کاحکم,<p>میرے  خالو   جناب  عبد الباسط مرحوم   کا دو سال قبل انتقال   ہوا   ،    ورثا میں    ان کی دو بیٹیاں ،  بیوہ  ، اور مرحوم  کے بھائی  اور بہن ہیں   ،  مرحوم   کی ملکیت میں  ایک مکان کراچی گلبرگ  میں  تھا ، انہوں نے  یہ مکان 1996 ءمیں  اپنی دونوں بیٹیو ںکوہدیہ   کرکے     ایک گفٹ  نامہ بنوا  دیاتھا ،  اس کے بعد   وہ گھر  کرایہ پر دیدیا تھا ،   جس کا کرایہ مرحوم  خود    رکھتے  تھے ،  کیونکہ سب کی باہمی رضامندی سے   یہ بات طے تھی  کہ   والدین﴿  یعنی   میرے  خالہ اور خالو﴾ میں  سے    کوئی  ایک جب تک حیات  رہیں گےکرایہ وہی رکھیں گے ۔</p><p>مذکورہ بالا وضاحت  کی روشنی میں    درج ذیل سوالات  کے جوابات مطلوب ہیں ،</p><p>1۔ اب خالو  عبد الباسط کے انتقال  کے  بعد    اس  ھبہ  کردہ  مکان کا  حقدار    صرف    خالو   مرحوم کی دونوں بیٹیاں ہیں  یا  دیگر  ورثا    یعنی بیوہ  بھائی بہنوںکا  بھی  اس  میں  حق  ہے ؟</p><p>2۔  اگر  دیگر ورثا  کابھی حق  ہے تو   تقسیم کا  طریقہ کیا ہوگا ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>۔ ھبہ مکمل ہونے کے لئے ضروری ہےکہ جس کو  ھبہ کیا جائے موہوبہ  چیز   اس کو   قبضہ  میں دے کر مالکانہ  تصرف کی اجازت دیدی جائے کہ  ھبہ کرنے والے کا اس سے کسی  قسم کا تعلق باقی  نہ رہے۔</p><p>مسئولہ صورت میں مرحوم نے  اپنی زندگی  میں جو مکان  دونوں بچیوں کو  ہدیہ ﴿ گفٹ ﴾ کرکے  دیا ہے    چونکہ  سائل  کےبقول باقاعدہ  قبضہ میں دیکر  مالکانہ  تصرف کی اجازت  نہیں دی ہے ، صرف  گفٹ نامہ  بنواکر  دیا اور یہ بھی شرط رکھی ہے  کہ  تاحیات  کرایہ والدین   ہی وصول  کریں گے ، اس لئے شرعا یہ  ھبہ  مکمل  نہیں ہوا  ،مکان بدستور  مرحوم   عبد الباسط کی ملک  میں باقی  ہے ، لہذا یہ مکان دیگر  ترکہ  میں شامل ہوکر  تمام  شرعی  ورثا کے درمیان  تقسیم ہوگا۔</p><p>2۔ مرحوم عبد الباسط کے  انتقال کے وقت  ان کی ملک میں   سوال میں مذکور مکان سمیت منقولہ غیر منقولہ جائداد  ،  سونا  چاندی ، نقدی  اور چھوٹا بڑا جو بھی سامان   تھا   سب  مرحوم  کا ترکہ  ہے۔ اس میں سے سب سے پہلےکفن دفن کا متوسط خرچہ نکالاجائے ،  اس کے بعد اگر   مرحوم کے ذمے کسی  کا قرض ہو تو   اس کو ادا   کیاجائے ، اس کے بعد   اگر مر حوم نےکسی  غیر وارث کے لئے کوئی جائز  وصیت کی ہو   تو تہائی مال کی حد تک اس پر عمل کیاجائے ، اسکے بعد  مال کو  مساوی  24 حصوں میں  تقسیم کرکے   دونوں لڑکیوں میں سے ہر ایک  کو8 حصے  اور  مرحوم کے  بیوہ  کو  3حصے  دیئے  جائیں  گے،بقیہ  مال مرحوم کے   بھائی  بہنوں میں اس طرح  تقسیم ہوگا  کہ بھائی کو   دوحصے  اور  بہن  کو ایک حصہ ۔</p>",5203,jameya-tur-rasheed,میراث کے مسائل,مناسخہ کے احکام
2012-12-14,https://almuftionline.com/2012/12/14/5095/,بیوی  پر  بدکاری کا  الزام  لگانے کاحکم,<p>لڑکے لڑکی  کا آپس میں  نکاح ہوا   اور ابھی تک  رخصتی نہیں  ہوئی ، اس دوران  لڑکےنے اپنی بیگم پر کسی دوسرے  لڑکے   کے ساتھ    بدکاری  کا الزام لگایا ، پھر  اس مئلے  کو حل کرنے  کے لئے   چھ رکنی جرگہ  کمیٹی قائم ہوئی ، جس  میں سب نے قسم اٹھائی   کہ حق  اور سچ فیصلہ  کریں گے ، بصورت دیگر ہم پر ہماری بیویاں  طلاق  ہوجائیں  گی ،پھر جرگہ   کمیٹی   نے   تحقیق    کے بعد فیصلہ  سنایا  کہ لڑکے   نے لڑکی  پر جو  الزام  لگا یا ہے   وہ جھوٹا   تھا ۔ لڑکی بے قصور   ہے، اور جرگہ والوں نے   لڑکے  پر جرمانہ  بھی عائد  کیا   جو اس نے ادا  کردیا ،  اس فیصلے کے بعد  لڑکی   اپنے شوہر  کے ساتھ رہنا  نہیں چاہتی ،  لیکن  شوہر طلا ق نہیں  دے رہاہے ،  اگر  خلع  کی بات  کی جائے تو لڑکے   والے  زیاد ہ   رقم مانگتے ہیں  جو  لڑکی والوں کی  طاقت سے زیادہ  ہے ،  اب اس مسئلے کا کوئی آسان  حل بتائیں ؟گر  مسئلے میں لعان کروانا چاہیں  تو اس کی کیا  صورت  ہوگی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی  پر  بلا تحقیق  الزام لگانا  بڑا گناہ ہے ، لہذاشوہر نے اگر واقعة    بیوی پر جھوٹا  الزام لگایا ہے جیسا کہ جرگہ  کے فیصلے سے ثابت ہوا ہے،  توشوہر پر لازم ہے کہ توبہ  استغفار کرے ، اور بیوی سے بھی معافی مانگے، جن لوگوں کے سامنے الزام لگایا تھا اور جن لوگوں تک الزام کی   خبر پہنچی هے ، ان کے سامنے  بیوی کے اس  الزام سے بری ہونے کا اعلان  بھی کرے۔ اگر شوہر ایسا کرلے تو  بیوی کو چاہئے کہ اپنے   شوہر کو معاف کردے ، اور آیندہ کے لئے ازدواجی  زندگی  بحال کرلے ۔</p><p>اگر  وہ  سمجھتی  ہے کہ اس شوہر کے ساتھ گذارہ بہت مشکل ہوگا تو اس مسئلے کو  حل  کرنے کا  آسان  طریقہ   یہ ہے کہ    دوبارہ   جرگہ   بلایا جائے ، ان کے ذریعہ   طلاق  حاصل کی جائے ،   اگر شوہر طلاق پر رضامند نہیں ہے البتہ  خلع کے لئے تیار ہے جیسا کہ  سوال میں مذکور ہے تو آپس میں  خلع کا معاملہ  کرلیا جائے۔</p><p> باقی خلع کے معاوضہ  کا حکم  یہ ہے  اگر ظلم وزیادتی  شوہر کی   طرف سے ہے  تو  شوہر کے لئے معاوضہ  وصول کرنا مکروہ  تحریمی ہے ، اگر زیادتی  عورت کی طرف سے   یا دونوں کی طرف سے ہے  تو معاوضہ لینا  جائز  ہے،تاہم کو شش کی جائے  کہ معاوضہ  کی مقدار  اس  سے زیادہ  نہ  ہو  جو شوہر نے  بطور مہر کے ادا کیا  ۔</p><p>نوٹ ؛سوال میں ذکر کردہ  مسئلے میں  لعان  نہیں  ہوگا  کیونکہ   لعان کی  ضرورت  تب   پیش  آتی  ہے کہ  شوہر  اپنی  بیوی  سے   پیدا  شدہ  بچہ  کے نسب کا  انکار کرے یہاں  وہ  صورت نہیں ہے ۔</p>",5095,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2012-11-22,https://almuftionline.com/2012/11/22/8220/,انشورنس اورایکسٹینڈیڈوارنٹی، سودی بینک کے کیش بیک اور اکاؤنٹ کا حکم,<p> ۱۔جب ہم کوئی الیکٹرونک سامان خریدتےہیں تواس پرچندسال کی وارنٹی دی جاتی ہےاورکمپنی کی جانب سےایک آفرہوتی ہےکہ ہم کچھ پیسےدےکراپنےسامان پرکچھ سال کی وارنٹی مزیدلےسکتے ہیں،یہ وارنٹی اسی کمپنی کی طرف سےہوتی ہےجس کاسامان ہم لیتے ہیں،لیکن بعض دفعہ یہ اسکیم کسی دوسری کمپنی کی طرف سےہوتی ہے،لہٰذا مجھےیہ پوچھناتھا کہ یہ حرام بیمہ کی شکل تونہیں؟جو کہ ایکسٹینڈیڈ وارنٹی کےنام پربیچاجارہا ہے۔تفصیل سےبتائیں۔</p><p> ۲۔سودی بینک کےڈیبٹ کارڈسےخریداری کرنےپرجوکیش بیک ملتاہے،کیاوہ حلال ہے؟یہ آفر چنددنوں کےلیےہی رہتاہے۔</p><p>۳۔کیامینیمم بیلنس سیونگ اکاؤنٹ کھلوایاجاسکتاہےياصرف زیروبیلنس سیونگ اکاؤنٹ کھلواناچاہیے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>۱۔ انشورنس درحقیقت ممکنہ ومتوقعہ  حادثہ یا نقصان کی تلافی کی ضمانت کا معاملہ ہے جو قمار یعنی جوا اور نقصان کی صورت میں دی گئی رقم سے زیادہ وصولی کی صورت میں سود ہونے کی وجہ سے ناجائز ہے،خواہ  متعلقہ ادارہ یا فرد جس سے خریداری کا معاملہ ہورہا ہو، اس سے کیا جائے یا کسی دوسرے فرد یا ادارے سے،لہذا سامان کی ممکنہ خرابی ٹھیک کرنے کی ضمانت کے عوض کمپنی کوادائیگی کرنا جائز نہیں،اگر نقصان ہوگیاتو اپنی دی گئی رقم سےزیادہ کی تلافی لینابھی ناجائز ہے،یہ بالکل انشورنس کی طرح ہے۔</p><p>۲۔ سودی بینک  کی ڈیبٹ کارڈ پر کیش بیک  دینااورلینا اگر بینک اور صارف کے درمیان کسی واضح معاہدہ کی بنیاد پر ہویابینک یہ سہولت صرف ٖڈیبٹ کارڈ کے حامل کو ہی دیتا ہو توایسی صورت میں یہ قرض پرمشروط نفع ہونے کی وجہ سےسود اور ناجائز ہے اور اگر کسی قسم کا معاہدہ کی وجہ سے یہ حق نہ ہو،بلکہ بینک اپنی تشہیر کے لیےاپنی صوابدید پر ایسا کرتا ہواوریہ سہولت سیونگ اور کرنٹ دونوں قسم کے اکاؤنٹ کے حامل صارفین کو مہیا ہو یعنی صارف کی طرف سے چند فیصد مکمل یا جزوی ادائیگی بطور کیش بیک بینک/ متعلقہ کمپنی کرتی ہو تو کارڈ پرملنے والے ایساانعام یا سہولت اگرچہ سود نہیں ،لیکن سودی بینک کے ساتھ تعاون کی وجہ سے اس سےبھی احتراز ضروری ہے،البتہ اگرکرنٹ اکاؤنٹ سےوابستہ ڈبیٹ کارڈ پر یہ ڈسکانٹ بائع ( مال فروخت کنندہ) کی طرف سے ہو تو اس کالینا جائز ہے۔</p><p>۳۔سودی  بینک میں سیونگ اکاؤنٹ کھولنا جائزنہیں،چاہےمینیمم بیلنس ہویازیروبلینس،البتہ شدید ضرورت میں کرنٹ اکاؤنٹ کھول سکتے ہیں۔</p>",8220,jameya-tur-rasheed,سود اور جوے کے مسائل,انشورنس کے احکام
2012-11-17,https://almuftionline.com/2012/11/17/8145/,ایک درسگاہ   میں  متعدد  بار آیت سجدہ  تلاوت کرنے کا حکم,<p>کیا فرماتے ہیں  علماء دین اس مسئلہ  کے بارےمیں  کہ ایک  بالغ  طالب علم   اپنی  درسگاہ  میں  ایک جگہ    بیٹھ کر آیت    سجدہ بار بار   پڑھتا ہے ،پھر سبق یاد کرکے وہ  اپنے استاد   کو   سناتا ہے ، اس پر   کتنے سجدے واجب ہیں   ،مجلس  تبدیل  ہوئی ہے یا   نہیں ؟  اگر  اسی   درسگاہ  اپنے ساتھی کے پاس جاتا  وہاں  پر پھر آیت  سجدہ  کی تلاوت  کرتا ہے  پھر مجلس   تبدیل ہوگی  یا نہیں ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایک ہی  درسگا  ہ  میں ایک    آیت  کو بار بار  دہرانے سے   ایک  ہی سجدہ واجب  ہوگا ،چاہےاکیلے میں  بار بار  پڑھے یا  اپنے ساتھی اور استاد کو  متعدد بار سنائے   سب کا  ایک ہی  حکم  ہے کہ جب تک  آیت یا مجلس تبدیل  نہ ہو  ایک   آیت کو بار بار  پڑھنے کے باوجود  ایک ہی  سجدہ  واجب  ہوگا ۔</p>",8145,jameya-tur-rasheed,نماز کا بیان,تکبیرات تشریق کا بیان
