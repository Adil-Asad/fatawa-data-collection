issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-01-13,https://almuftionline.com/2022/01/13/7811/,عورت کیلئے لوہے کی انگوٹھی پہن  کر نماز پڑھنے کا حکم,<p>کیا خواتین لوہے کی انگوٹھی پہن کر نماز پڑھ  سکتی ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ عورتوں کے لئے سونے چاندی کے علاوہ دیگر دھاتوں مثلاً  لوہے ، تانبے، پیتل   وغیرہ  کی انگوٹھی پہننے کے سلسلے میں فقہاء کے درمیان اختلاف ہے۔ بعض فقہاء نے مکروہ تحریمی لکھا ہے اور بعض نے مکروہ  تنزیہی۔ لہذا    احتیاط کا تقاضا یہ ہے کہ نہ پہنے لیکن اگر  لوہے کے دوسرے  زیور ات  کے ساتھ  لوہے کی انگوٹھی بھی پہنی ہو تو پھر اس کی گنجائش ہو گی۔  البتہ نماز ہو جائے گی،  دوبارہ پڑھنے کی ضرورت نہ ہو گی۔  </p>",7811,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-01-13,https://almuftionline.com/2022/01/13/6401/,ایکسیڈنٹ میں جاں بحق اور زخمی لوگوں کی ضمان کا حکم,<p>کیا فرماتے ہیں علماءکرام اس مسئلہ کے بارے میں کہ  ایک رکشے میں دو،تین افراد بیٹھے تھے،جن میں میرا بھتیجا بھی تھا۔اسی دوران ایک گاڑی نے پیچھے سے رکشے کو ٹکر ماری،جس کی وجہ سے ایک بندہ عین موقع پر انتقال کر گیا اور میرا بھتیجا زخمی ہوگیا جو کہ تقریبا دو مہینے تک ہسپتال میں زیر علاج رہا۔اب میرا سوال یہ  ہے کہ کیا مذکورہ صورت میں ڈرائیور پر مقتول کی  دیت اور زخمی شخص کےعلاج کا خرچہ ادا کرناواجب ہوگا یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ صورت میں ٹکر مارنے والی گاڑی کے ڈرائیور پر مقتول کے  ورثہ کو دیت اور زخمی شخص کے علاج کا خرچہ دونوں ادا کرنا لازم ہے۔</p><p>زخمی شخص کے علاج کےخرچے کا تعیین عدالت،جرگہ یا پنچائت وغیرہ کی طرف سے ہوگا۔اور قتل کی صورت چونکہ  شبہ عمد یا خطا  کی ہے،لہذا ڈرائیور پر دیت کےساتھ کفارہ بھی لازم ہوگا۔کفارہ کی تفصیل یہ ہے کہ قاتل دو ماہ مسلسل روزہ رکھنے کے ساتھ توبہ و استغفار بھی کرتا رہے۔</p><p>    دیت کی تفصیل یہ ہے کہ ایک مقتول کی دیت کی مقدار دس ہزار درہم(2625 تولے چاندی)  ، یا ایک ہزار دینار(375 تولے سونا)  ،یا سو اونٹ ،یا ان میں سے کسی ایک کی قیمت  یا عدالت کی مقرر کردہ قیمت ہے۔یہاں یہ بھی یاد رہے کہ اگر مقتول کے ورثہ ڈرائیور کو معاف کرنا چاہیں یا  دیت سے کم قیمت پر صلح کرنا چاہیں تو اس کی بھی گنجائش ہے۔</p><p>    دیت ڈرائیور اور اس کے عاقلہ پر واجب ہوگی۔عاقلہ قاتل کا خاندان  ہوگا، نیز اگر  ڈرائیور  کا تعلق کسی انجمن یا ادارے سے ہے تو وہ بھی عاقلہ میں شمار ہوگا۔عاقلہ سے دیت تین سال میں وصول کی جائے گی۔</p><p> </p>",6401,jameya-tur-rasheed,قصاص اور دیت کے احکام,متفرق مسائل
2022-01-13,https://almuftionline.com/2022/01/13/6197/,شوہر کی طرف سے لڑائی جھگڑے کے دوران دی گئی طلاق کاحکم,<p>السلام علیکم ورحمۃ اللہ وبرکاتہ</p><p>ایک  عورت کا اور اس کے باپ کا کہنا ہے کہ اسے اس کا خاوند مارتا پیٹتا تھا،لڑائی جھگڑے کے دوران کئی دفعہ طلاق بھی دی مگر وہ بعد میں انکار کرجاتا تھا،عورت نے دعویٰ تنسیخ کردیا جوکہ لف ھذا ہے وہ دعویٰ اس کے حق میں ڈگری ہوگیا۔اس نے عدت گزارنے کے بعد کسی اور جگہ نکاح کرلیا، اب برادری کے حالت بہتر ہیں ، بعض معززین کی رائے ہے کہ اب (موجودہ)خاوند  سے طلاق  لے  کر دوبارہ اس (سابقہ) خاوند سے نکاح کردیا جائے تاکہ جو لوگ تنسیخ کو نہیں مانتے وہ بھی مطمئن ہوجائیں ۔</p><p>جناب مفتی صاحب ! پوچھنا یہ ہے کہ کیا ایسا شرعاً ضروری ہے  یا نہیں ،دوسرا یہ کہ اگر ایسا  کرنا ضروری ہے  تو اب تک وہ عورت جو دوسرے خاوند  کے پاس رہی ہے اس کی سزا ہوگی یانہیں ؟اور یہ کہ اگر اس کے دوسرے خاوند  سے بچے ہوچکے ہوں  تو بچے کس کے شمار ہوں گے؟ پہلے خاوند کے یا دوسرے خاوند کے ؟ اور اب طلاق لینے کے بعد  دوبارہ عدت گزاری جائے گی (یا بغیر عدت کے نکاح ہوجائے گا)؟اللہ تعالیٰ جناب والا کو جزائے خیر عطا فرمائے رہنمائی فرما کر ہماری پریشانی دور فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسؤولہ میں اگر پہلے شوہر نے واقعتاً لڑائی جھگڑے کے دوران طلاقیں دی تھیں اور عورت نے دوسرے شوہر کے ساتھ نکاح پہلے شوہر کی عدت گزارنے کے بعد کیا تھا، تو ایسی صورت میں اس عورت کا دوسرا نکاح شرعاً درست ہے ، لہٰذا  اب اس دوسرے نکاح کو بلا وجہ ختم کرنا شرعاً ضروری بھی نہیں اور حکمت و مصلحت کا تقاضا بھی یہی معلوم ہوتا ہے کہ اگر خاتون دوسرے شوہر کے پاس خوش وخرم زندگی  گزار رہی ہے تو بلاوجہ اس نکاح کو ختم کرنے کی تدابیر اختیارنہ کی جائیں،اور جب یہ دوسرا نکاح جائز تھا تو میاں بیوی کا آپس میں ساتھ رہنا بھی جائز ہے  اور دوسرے شوہر سے جو اولاد ہوئی ہے وہ دوسرے شوہر ہی کی سمجھی جائے گی۔</p>",6197,jameya-tur-rasheed,طلاق کے احکام,طلاق کے متفرق مسائل
2022-01-12,https://almuftionline.com/2022/01/12/8518/,"سودی بینک کے” ایچ آر ""ڈیپارٹمنٹ  میں ملازمت کرنا",<p>سودی بینک کے ایچ آر ڈیپارٹمنٹ میں  کام کرنا جائز ہے یا ناجائز؟؟؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بینک کی ایسی ملازمت جس کا تعلق برا ہ راست سودی معاملات سےہو  ناجائز اور حرام ہے، البتہ وہ  ملازمت جس کا تعلق براہ راست سودی معاملات سے نہ ہو  اور اس ملازمت میں  سودی لین دین، یا سودی لکھت پڑھت  وغیرہ سے متعلق کوئی کام  نہ کرناپڑتا ہو  تو وہ جائز ہے، لہذ ا سودی بینک  کے"" ایچ آر ""ڈیپارٹمنٹ میں  ملازمت  کرنا جائزاور اس پر ملنے والی تنخواہ حلال ہے۔</p>",8518,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
2022-01-12,https://almuftionline.com/2022/01/12/8517/,دوران ملازمت  آن لائن کام کرنا,<p>دوران ملازمت فارغ اوقات میں  جب کہ کمپنی کا نقصان  بھی نہ ہوتاہو، آن لائن کام کر سکتے ہیں؟؟  آن لائن کام کی آمدنی کا کیا حکم ہے؟؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کمپنی میں ملازمت عموما وقت کی بنیاد پر کی جاتی ہے اور ملازم کی حیثیت اجیر خاص کی ہوتی ہے ، اور اجیر خاص کا حکم یہ ہے کہ مقررہ وقت میں اس کےلیے ملازمت پر رکھنے والے کی اجازت کے بغیر طبعی حاجات و تقاضوں کے علاوہ   اپنے ذاتی  کا م سر انجام دینا جائز نہیں ہوتا  ۔</p><p>لہذا دوران ملازمت فارغ اوقات میں کمپنی  کے مالک کی اجازت کے بغیر   آن لائن کام کرنا جائز نہیں ، البتہ   مالک کی اجازت کے ساتھ آن لائن کام کر سکتے ہیں۔</p><p>مالک کی اجازت کے بغیرفارغ اوقات میں آن لائن  کام سے حاصل ہونے والی آمدنی و نفع  حلا ل ہے، اور کمپنی کے کام میں کسی طرح کی کوتاہی ، غفلت اور نقصان نہ ہونے کی وجہ سے  کمپنی سے ملنی والی مکمل تنخواہ بھی حلا ل رہے گی، البتہ اگر آن لائن کام  کی وجہ سے کمپنی  کی طرف سے سپرد کیے گئے کاموں  میں کوتاہی ، غفلت   یا نقصان ہو تو ملازم کے لیے اس کوتاہی و نقصان  کے بقدر تنخواہ حلال نہ ہو گی ۔</p>",8517,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
2022-01-12,https://almuftionline.com/2022/01/12/6276/,خلفاء راشدین کی سالگرہ یابرسی منانا,<p>کیافرماتے ہیں مفتیان کرام اس مسئلہ کے بارے میں کہ خلفاء راشدین کی وفات کادن مناناکیساہے؟ عام طورپراہل سنت والجماعت کے حضرات بڑے اہتمام کے ساتھ دن مناتے ہیں،باقاعدہ وفات کی تاریخ کوجلوس نکالتے ہیں اورجگہ جگہ اشتہارات چھاپتے ہیں،جس طرح 12 ربیع الاول کے دن نبی کریم صلی اللہ علیہ وسلم کی پیدائش کی مناسبت سے سرکاری سطح پرچھٹی ہوتی ہے تویہ حضرات بھی حکومت سے مطالبہ کرتے ہیں کہ خلفاء راشدین کی وفات کی تاریخ پرسرکاری سطح پرچھٹی کااعلان کیاجائے۔</p><p>عیدمیلادالنبی کی ابتداء بھی اچھی تھی،صرف دن منایاجاتاتھا،صرف جلسے کئے جاتے تھے،اب دیکھیں  کیاحالت ہے؟کیایہ خطرہ یہاں پرموجودنہیں ہے کہ آگے جل کریہ بدعت کی شکل اختیارکرجائے گی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی بھی شخصیت کے  نام پرسالگرہ یابرسی منانا شریعت کے مزاج کے خلاف ہے،کیونکہ اگرشخصیات اورواقعات کی بنیادپردن منایاجائے اورباقاعدہ اس کیلئے چھٹی  کی جائے توسال کے اکثرایام  صرف اسی کام  میں خرچ ہوں گے، کیونکہ اسلامی تاریخ  قابل ذکرشخصیات  اورواقعات سے بھری پڑی ہے اورتقریباہردن کسی اہم شخص  کی  پیدائش ،وفات اورواقعہ کے ساتھ مرسوم ہے کوئی بھی باشعورقوم سال کے اکثرایام میں تعطیل کی متحمل نہیں ہوسکتی ،نیز آہستہ آہستہ  لوگ ان مواقع پردن منانے کوشریعت اوردین کاحصہ سمجھنے لگتے ہیں جس سے یہ کام بدعت کے زمرہ  میں آجاتاہے،اس لئے خلفاء راشدین رضوان اللہ تعالی علیہم اجمعین اوردیگرشخصیات  کی یوم وفات پرمستقل بنیادوں پردن منانے سے اجتناب کرناچاہیے،دن منانے کے بجائے ان حضرات کی تعلیمات کو مستقل بنیادوں پراجاگرکرنا چاہیے۔</p>",6276,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-01-12,https://almuftionline.com/2022/01/12/6223/,دیگرذوی الفروض نہ ہونے کی صورت میں اکیلی بیٹی تمام میراث کی حق دار ہو گی,<p> میرا ایک مسئلہ اور سوال ہے میرے والد جن کا نام شکیل احمد خان کا انتقال 2016 جولائی میں ہو چکا ہے، میرے والد کی کل ایک شادی تھی، جو میری امی سے ہوئی، لیکن کچھ عرصہ قبل ان کی وفات سے میرے والدین کے درمیان خلع واقع ہو چکی تھی، میرے والدین کی کل ایک اولاد تھی، جو میں تھی، میرا کوئی اور بہن یا بھائی نہیں ہے، میرے والد کے انتقال سے پہلے ہی میرے والد کی والدہ یعنی میری دادی اور دیگر تمام کا انتقال ہوچکا تھا، لہذا جب میرے والد کا انتقال ہوا تو ان کا ایک ہی خون کا رشتہ موجود تھا ،وہ میں تھی اور کوئی نہیں تھا،میرا سوال اور مسئلہ یہ ہے کہ میرے والد کا ایک بینک اکاؤنٹ تھا، جو ان کے نام پر تھا،جس میں کچھ رقم موجود تھی،اب اس رقم کا حقدار کون ہے؟ جو اس کو نکلواسکے اور استعمال کر سکے،میرے اس سوال کا جواب امید ہے آپ جلدی ارسال کریں گے میں منتظر ہوں گی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کی گئی تفصیل کے مطابق اگر آپ کے والد مرحوم کا ان کے انتقال کے وقت ذوی الفروض میں سے کوئی اور قریبی رشتہ دار موجود نہیں تھا، بلکہ ان کی صرف آپ ہی اکیلی وارث تھیں تو اس صورت میں مرحوم کی تمام جائیداد کی شرعاً آپ ہی وارث اور حق دار ہیں، لہذا مذکورہ اکاؤنٹ میں موجود رقم اور مرحوم کا دیگر ترکہ آپ استعمال کر سکتی ہیں، البتہ یہ بات یاد رکھیں کہ ورثاء کا حق تجہیز وتکفین کے اخراجات نکالنے، مرحوم کے ذمہ واجب الاداء قرض ادا کرنے اور جائز وصیت  پر عمل کرنے کے بعدثابت ہوتا ہے، اس لیے مذکورہ صورت میں اگر مرحوم کے ذمہ کوئی قرض واجب الاداء ہو یا انہوں نے کوئی جائز وصیت کی ہو تو اس صورت میں مرحوم کا  قرض ادا کرنے اور کل ترکہ کے ایک تہائی<span dir=""LTR"">(1/3) </span> تک اس وصیت پر عمل کرنے کے بعد آپ کو مرحوم کی وراثت استعمال کرنے کا حق حاصل ہو گا۔</p>",6223,jameya-tur-rasheed,میراث کے مسائل,میراث کے متفرق مسائل
2022-01-11,https://almuftionline.com/2022/01/11/8443/,تقسیم میراث,<p>اگرمذکورہ گھر میں ہماری ملکیت نہیں آئی تو اس گھر کواور اس کے علاوہ پھوپھی کی کچھ رقم بھی ہے اس کو ورثہ کے درمیان کیسے تقسیم کریں گے؟</p><p>ان کی وفات کے وقت ان کے  مندرجہ ذیل  رشتہ دار زندہ تھے:</p><p>ایک بہن ( نور جہاں)، چار بھتیجے اور پانچ بھتیجیاں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں اگر میت  کی وفات کے وقت اس کے  ورثا ء میں صرف اس   کی ایک  بہن ،چار  بھتیجے اور  پانچ بھتیجیاں موجود  تھیں   تو اس کا حکم یہ ہے کہ اس  صورت میں میت کی بھتیجیاں میراث سے محروم رہیں گی اور انہیں میت کی میراث سے حصہ نہیں ملے گا   ، میراث کے حقدار محض میت کے  چار بھتیجے اور ایک  بہن ہے ، جن میں تقسیم میراث  کا طریقہ درج ذیل ہے:</p><p>میت کے کل  ترکہ کو آٹھ  برابر حصوں میں  تقسیم کیا جائیگا، جن میں سے چار حصے  میت کی بہن نور جہاں کو دیے جائیں گے اور  بقیہ چار حصے چار بھتیجوں میں برابر تقسیم کر دیے جائیں گے یعنی ہر بھتیجے کو ایک حصہ ملے گا، فیصدی اعتبار سے   تقسیم  یوں ہو گی کہ     میت کےکل ترکہ   میں سے    <span dir=""LTR"">50%</span> میت کی بہن نور جہاں کو دیا جائیگا اور  بقایا <span dir=""LTR"">50%</span>میں سے ہر بھتیجے کو <span dir=""LTR"">12.5% </span> فیصد دیاجائیگا۔</p><p>نقدی اور گھر کی تقسیم کا طریقہ کار یہ ہے کہ اگر گھر کو  قابل انتفاع رکھتے ہوئے تما م ورثہ میں ان کے حصص اور فیصد کے اعتبار سے تقسیم کرنا ممکن ہو تو پھر بہتر یہی ہے کہ  گھر  اور  نقدی کو تمام ورثاء میں  ان کے حصص اور فیصد کے اعتبار سے  الگ الگ تقسیم کیا جائے۔</p><p>البتہ  اگر  تمام ورثہ میں گھر کو تقسیم کرنے سے ورثہ کےلیے اس گھر سے انتفاع مشکل یا ناممکن ہو جائے یا پھر ورثہ خود ہی گھر کو قیمت کے اعتبار سے تقسیم کرنا چاہیں تو اس کا طریقہ کار یہ ہے کہ   گھر کی مارکیٹ قیمت لگا کر اس میں ( یا اس کو بیچ کر  اس کی قیمت میں) میت کی طرف سے چھوڑی جانے والی   نقدی رقم کر جمع کر دیا جائیگا اور مجموعی رقم کو   ورثہ پر ان کے ذکر کیے گئے  حصص اور فیصد کے اعتبار سے تقسیم کر دیا جائے۔</p><p>ذیل کے نقشہ میں یہ تفصیل  مزید وضاحت سے دکھائی گئی ہے:</p><table border=""1"" cellpadding=""0"" cellspacing=""0"">
<tbody>
<tr>
<td style=""width:133px"">
<p><strong><span dir=""RTL"">فیصدی حصے</span></strong></p>
</td>
<td style=""width:135px"">
<p><strong>عددی حصے</strong></p>
</td>
<td style=""width:156px"">
<p><strong>ورثہ</strong></p>
</td>
<td style=""width:120px"">
<p><strong>نمبر شمار</strong></p>
</td>
</tr>
<tr>
<td style=""width:133px"">
<p><span dir=""LTR"">50%</span></p>
</td>
<td style=""width:135px"">
<p><span dir=""LTR"">4</span></p>
</td>
<td style=""width:156px"">
<p>بہن ( نور جہاں)</p>
</td>
<td style=""width:120px"">
<p><span dir=""LTR"">1</span></p>
</td>
</tr>
<tr>
<td style=""height:22px; width:133px"">
<p><span dir=""LTR"">12.50%</span></p>
</td>
<td style=""height:22px; width:135px"">
<p><span dir=""LTR"">1</span></p>
</td>
<td style=""height:22px; width:156px"">
<p>بھتیجا<span dir=""LTR"">1</span></p>
</td>
<td style=""height:22px; width:120px"">
<p><span dir=""LTR"">2</span></p>
</td>
</tr>
<tr>
<td style=""height:22px; width:133px"">
<p><span dir=""LTR"">12.50%</span></p>
</td>
<td style=""height:22px; width:135px"">
<p><span dir=""LTR"">1</span></p>
</td>
<td style=""height:22px; width:156px"">
<p> بھتیجا<span dir=""LTR"">2</span></p>
</td>
<td style=""height:22px; width:120px"">
<p><span dir=""LTR"">3</span></p>
</td>
</tr>
<tr>
<td style=""height:22px; width:133px"">
<p><span dir=""LTR"">12.50%</span></p>
</td>
<td style=""height:22px; width:135px"">
<p><span dir=""LTR"">1</span></p>
</td>
<td style=""height:22px; width:156px"">
<p>بھتیجا<span dir=""LTR"">3</span></p>
</td>
<td style=""height:22px; width:120px"">
<p><span dir=""LTR"">4</span></p>
</td>
</tr>
<tr>
<td style=""height:22px; width:133px"">
<p><span dir=""LTR"">12.50%</span></p>
</td>
<td style=""height:22px; width:135px"">
<p><span dir=""LTR"">1</span></p>
</td>
<td style=""height:22px; width:156px"">
<p>بھتیجا<span dir=""LTR"">4</span></p>
</td>
<td style=""height:22px; width:120px"">
<p><span dir=""LTR"">5</span></p>
</td>
</tr>
</tbody>
</table>",8443,jameya-tur-rasheed,میراث کے مسائل,میراث کے متفرق مسائل
2022-01-11,https://almuftionline.com/2022/01/11/8442/,ہبۃ المشاع کا حکم,"<p>میری پھو پھی کا نتقال ہوا، ان کے والدین اور شوہر پہلے  فوت ہو چکے تھے، اولاد کوئی نہیں تھی، تین بھائی تھے وہ بھی پہلے فوت ہوئے، اور چار بہنیں تھیں جن میں سے ان کے انتقال کے وقت ایک زندہ ہے، اس کے علاوہ کل چار بھتیجے اور  پانچ بھتیجیاں ہیں۔</p><p>سب سے چھوٹی بھتیجی سارا خان کو انہوں نے پالا تھا، پھوپھی کے پاس  <span dir=""LTR"">216 </span>گز پر مشتمل ایک مکان تھا جس میں سے<span dir=""LTR"">108</span>  گز معین الدین کو اور<span dir=""LTR"">108</span> گز چھوٹی بھتیجی یعنی سارا خان کو گفٹ کیا، میں ان کا سب سے بڑا  بھتیجا ہوں، لیکن ایک فلور میرے پاس ہے اور دوسرا فلور چھوٹی بھتیجی کے پاس ہے، <span dir=""LTR"">108 </span> گز کو الگ نہیں کیا تھا، اس کے بعد <span dir=""LTR"">2020 </span> میں پھوپھی نے  ہم دونوں کو یہ مکان بیچ دیا اور ہم سے پیسے نہیں لیے۔</p><p>ہبہ نامہ اور بیع نامہ ساتھ منسلک ہے۔</p><p>اب باقی بھتیجے ان کے  ترکہ میں  حصہ مانگ رہے ہیں، کیا یہ گھر ہبہ اور بیع کے بعد بھی میراث میں تقسیم ہو گا؟؟؟</p><p>وضاحت از مستفتی: بیع نامہ میں یہ بات درج ہے کہ ضیاء اللہ نامی شخص نے یہ گھر  ممتاز جہاں اور معین الدین کو بیچا تھا، جس کے بعد یہ گھر ان دونوں کے درمیان مشترک ہو گیاتھا ، بقول مستفتی  اس نے اپنا حصہ اپنی پھوپھی کو بیچ دیاتھا اور یہ پورا گھر ان کی پھوپھی کا ہی ہو گیا تھا، مزید یہ کہ مستفتی کے بقول    بیع نامہ  حقیقۃ خرید و فروخت کا معاملہ  کرنے کےلیے نہیں بنایا گیا  تھا بلکہ  محض لفظی او ر قانونی  کاروائی  پورا کرنے کےلیے بنایا گیاہے، اور بیع نامہ میں جو یہ بات مذکور ہےکہ  خریدو فروخت کے معاملہ کے وجہ سے لازم ہونے والی قیمت ادا کردی گئی ہے وہ بھی محض لفظی کاروائی ہے، اس بیع نامہ کی وجہ سے ہم پر کوئی قیمت لازم نہیں کی گئی تھی اور نہ ہی ہم نے کسی طرح کی کوئی قیمت ادا کی ۔</p><p>وضاحت از مستفتی:  گھر پر اس طرح سے قبضہ نہیں دیا گیا کہ پھوپھی نے اپنا سارا سامان نکال کر ہمارے حوالے کیا ہو، بلکہ  پھوپھی اور ان کا سارا سامان اسی گھر میں تھا، تا ہم ہم نے آپس میں بات طے کر لی تھی کہ نیچے والا پورشن میرے قبضہ میں رہے گا اور اوپر والا پورشن سارااور پھوپھی کے قبضہ میں، اسی وجہ سے نیچے والے پورشن کا کرایہ بھی میں ہی وصول کرتا تھا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> قابل  تقسیم چیز   اگر ایک سے زائد لوگو ں کو  گفٹ کی جائے تو وہاں اس چیز کو متعین  اور  تقسیم کر کے  گفٹ کرنا ضروری ہے، اگر تعیین اور تقسیم کے بغیر ہی کوئی چیز ایک سے زیادہ لوگوں کو محض   متناسب حصہ طے کر کے گفٹ کی جائے تو   ہبہ اور گفٹ کا یہ  معاملہ شرعا ناجائز  ہو گا اور  اس طرح گفٹ کرنے کے بعد  گفٹ کی ہوئی چیز اگر     بغیر تقسیم کے حوالہ   بھی کر دی جائے تو اس  سے  گفٹ کی ہوئی چیز میں  ان لوگوں کی ملکیت   ثابت نہیں ہوگی  جن کو وہ چیز گفٹ کی گئی ہے۔</p><p>نیز ہبہ اور گفٹ کی صحت   کےلیے یہ بھی ضروری ہے کہ  گفٹ کی ہوئی چیزپر   ا  س طرح شرعی   قبضہ کر لیا جائے کہ وہ چیز گفٹ کرنے والے کے سامان و  ملکیت  کے ساتھ مشغول نہ ہو، یعنی اگر گھر گفٹ کیا جائے تو   گھر پر  قبضہ اس وقت  متحقق ہو گا جب گفٹ کرنےوالا خود اور اپنا تمام سامان  اس گھر سے نکال کر  خالی گھر  اس شخص کے حوالہ کر دے جس کو گھر گفٹ کیا جا  رہاہے، اس طرح سے قبضہ کرا لینے کے بعد  اگر گفٹ کرنے والا دوبارہ اس گھر میں  رہنا شروع کر دے تو اس سے ہبہ کے معاملے پر فرق نہیں پڑے گا۔</p><p>صورت مسئولہ میں چونکہ قابل تقسیم گھر کو تعیین اور تقسیم کے بغیر محض  متناسب حصہ  طے کر کے گفٹ کیا گیا ہے اور پھر اس گھر پر شرعی قبضہ بھی نہیں ہو ا، اس لیے ہبہ کا یہ معاملہ  ناجائزہے اور اس سےمعین الدین اور  سارا خان کی ملکیت اس گھر میں ثابت نہ ہو گی۔</p><p>سوال میں موجود خرید و فروخت اور بیع نامہ کا حکم یہ ہے کہ یہاں اصلا چونکہ خرید و فروخت کا معاملہ نہیں کیا گیا  اور نہ ہی خرید و فروخت کا معاملہ کرنا مقصود تھا،  اس لیے  اس طرح کی تحریر اور ایگریمنٹ لکھنے سے  یہ خرید و فروخت کا معاملہ  نہیں بنے گا اور نہ ہی اس ایگریمنٹ سے گھر میں  معین الدین اور سارا خان کی  ملکیت ثابت ہو گی۔</p><p>لہذا مذکورہ مکان بدستور میت کے ترکہ میں شامل رہے گا  ، اور تما ورثہ کا اس میں حق ہو گا۔</p>",8442,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2022-01-11,https://almuftionline.com/2022/01/11/6222/,مدرسہ کی دکان پر بغیر ثبوت کے دعوی کرنا درست نہیں,"<p>زید(فرضی نام) نے ایک دکان جامعہ دارالعلوم نواب شاہ کو بطورِ عطیہ ہبہ کی، باقاعدہ اسٹامپ پیپر پر مدرسہ کے مہتمم صاحب کو تحریر لکھ کر دی، جس پر زید(فرضی نام) کے اور ان کے بیٹے سید عمرو (فرضی نام) کے دستخط موجود ہیں، کیونکہ اس وقت دکان سید عمرو (فرضی نام) کے قبضہ میں تھی، اس اسٹامپ پیپر کی کاپی ساتھ منسلک ہے،  پھر مرحوم زید(فرضی نام) نے اپنے بیٹے سید اقبال کو دکان کی خریدار ی کے لیے تیار کیا اور مدرسہ کے متولی مہتمم صاحب اور واہب نے وہ دکان چودہ لاکھ روپے میں فروخت کی، جس میں سے ساڑھے پانچ لاکھ روپے  تا حال باقی ہیں، حقیقت میں اس دکان کی قیمت چودہ لاکھ سے کم تھی، لیکن قریب ہونے کی وجہ سے والد صاحب کے حکم پر اس نے خرید لی، تقریباً دو سال بعد زیدکا انتقال ہو گیا، انتقال کے بعد زید (فرضی نام ) کے پوتے اور سید عمرو (فرضی نام) نے ایک تحریر ظاہر کی، جو کہ زید (فرضی نام ) کی حیات کے آخری مہینوں میں لکھی گئی تھی، اس تحریر میں تقسیمِ وراثت میں غلطی کے عنوان سے وراثت میں بعض غلطیوں کی نشان دہی کرنے کے علاوہ مذکورہ دکان کا بھی ذکر کیا گیا ہے، جس میں یہ تحریر ہے کہ میری دکان  جو جامع کلاتھ میں واقع ہے، اس کی رجسٹری عمرو (فرضی نام) کے نام پع کروائی ہے، یہ اس کو گفٹ ہے، عمرو (فرضی نام) اس دکان کا مالک ہے، جو کہ فی الحال میرے بیٹے اقبال کے قبضہ میں ہے، عمرو (فرضی نام) جب چاہے اس کو خالی کروا سکتا ہے، لیکن میری خواہش کے مطابق اس دکان کا کچھ حصہ مدرسہ دارالعلوم نواب شاہ کو دے دیا جائے، اس تحریر سے یہ بات ثابت ہوتی ہے کہ مذکورہ دکان اصلاً مرحوم زید (فرضی نام ) کی ہے، ان کے بیٹے عمرو (فرضی نام) کی نہیں، صرف کاغذات اس کے نام پر ہیں، اس تحریر کی روشنی میں درج ذیل سوالات کے جوابات مطلوب ہیں<span dir=""LTR"">:</span></p><p> اگر كوئی شخص اپنی جائیداد بطورِ ہدیہ مالکانہ  حقوق کے ساتھ  کسی کو دیدے اور پھر وہ جائیداد فروخت بھی کروائے، جس کی کچھ رقم بھی وصول ہو جائے تو کیا وہ چیز دوبارہ اپنے کسی بیٹے کوبطورِ گفٹ دی جا سکتی ہے؟</p><p>مذکورہ دکان کا قبضہ بھی عمرو (فرضی نام) کو نہیں دیا گیا، صرف اس کے نام پر ہے، کیا بغیر قبضہ کے یہ ہبہ درست ہے؟</p><p>اگر اس کو وصیت قرار دیا جائے تو کیا بیٹے کے لیے یہ وصیت شرعاً جائز ہے، جبکہ شرعی اصول ہے کہ بیٹے کے لیے وصیت کرنا درست نہیں؟</p><p>مدرسہ نے جو ساڑھے آٹھ لاکھ روپے وصول کیے ہیں، کیا ان کی ادائیگی مدرسہ پر لازم ہے؟جبکہ وہ رقم خرچ کی جاچکی ہے۔</p><p>مرحوم کی مذکورہ تحریر خود مدعی کی ہے، جس پر ایک دستخط مدعی عمرو (فرضی نام) کے اور مزید ایک گواہ کے دستخط ہیں، ایسی صورت میں اس تحریر کا کیا حکم ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><ol>
<li>صورتِ مسئولہ میں جب سید مظفر صاحب نے اپنی دکان مدرسہ کو بطورِ عطیہ دے دی تو دکان مدرسہ کی ملکیت میں چلی گئی اور مدرسہ کو کوئی چیز دینا صدقہ کا حکم رکھتا ہے اور فقہائے کرام رحمہم اللہ نے صراحت کی ہے کہ صدقہ سے رجوع کرنا درست نہیں۔</li>
<li>یہ بات اپنی جگہ پر درست ہے کہ قبضہ کے بغیر ہبہ درست اور مکمل نہیں ہوتا،لیکن مذکورہ صورت میں سرے سے ہبہ کا معاملہ ہی درست نہیں ہوا، کیونکہ وہ دکان سید مظفر علی کے مدرسہ کو عطیہ کرنے کی وجہ سے ان کی ملکیت سے نکل چکی تھی، لہذا اگر بالفرض اس کے بعد  سید مظفر علی نے یہ  دکان اپنے بیٹے منور علی کو دی ہو تو بھی غیرمملوک چیز کا ہبہ ہونے کی وجہ سے اس ہبہ کا شرعاًاعتبار نہیں۔</li>
<li>سوال میں ذکر کردہ تفصیل کے مطابق یہ معاملہ شرعا وصیت میں بھی شمار نہیں  كيا جا سکتا، کیونکہ تحریر میں وصیت کے الفاظ ذکر نہیں کیے گئے، بلکہ عطیہ کے الفاظ مذکور ہیں، وصیت کے لیے ضروری ہے کہ آدمی یوں کہے کہ میری وفات کے بعد یہ چیز فلاں کی ہے یا فلاں کو دے دی جائے وغیرہ،  اس لیے اس کو وصیت بھی  نہیں قرار دیا جا سکتا۔</li>
<li> جو رقم مدرسہ کی انتظامیہ نے وصول کی ہے وہ مدرسہ کی ملکیت تھی، لہذا وہ رقم مدرسہ یا مصالح مدرسہ پر خرچ کرنا بلاشبہ درست ہے، نیز جو رقم ابھی دکان خریدنے والے کے ذمہ باقی ہے اس کا مستحق بھی شرعاً مدرسہ ہی ہے، لہذا وہ رقم دکان کے مدعی کو کسی شرعی وجہ کے بغیر ادا کرنا ضروری، بلکہ جائز نہیں، کیونکہ وہ رقم در حقیقت مدرسہ کے وقف فنڈ میں داخل ہو کر فقراء ومساکین کا حق بن چکی ہے، جس کو واپس کرنے کا مہتممِ مدرسہ کو بھی حق حاصل نہیں۔</li>
<li>اصولی طور پر اگر بالفرض مذکورہ تحریر شرعی گواہوں سے ثابت اور درست بھی ہو تو بھی پہلے دو سوالوں کے جواب میں ذکر کی گئی وجوہ (1۔ صدقہ سے رجوع کا جائز نہ ہونا، 2۔ غیر مملوک چیز کا ہبہ درست نہ ہونا) کی وجہ سے اس تحریر کا اعتبار نہیں، خصوصاً جبكہ مذکورہ صورت میں مدعی کے پاس اپنے دعوی پر شرعی گواہ بھی موجود نہیں، بلکہ صرف ایک گواہ موجود ہے، اس لیے یہ تحریر شرعاً معتبر نہیں سمجھی جائے گی، لہذا مرحوم کی طرف سے دی گئی دکان اولاً مدرسہ کی شمار ہو گی اور پھر مرحوم کے بیٹے کے خریدنے کے بعد اب اس بیٹے کی ملکیت سمجھی جائے گی اور مدعی کو اس تحریر کی بنیاد پر مذکورہ دکان میں کسی قسم کے دعوی کا حق حاصل نہیں ہے۔</li>
</ol>",6222,jameya-tur-rasheed,دعوی گواہی کے مسائل,متفرّق مسائل
