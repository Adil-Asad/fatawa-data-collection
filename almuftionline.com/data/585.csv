issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-31,https://almuftionline.com/2021/12/31/8429/,جائیداد ہبہ کرنا,<p>کیا جائیدا د ، زمین وغیرہ کا مالک ہبہ کر سکتا ہے اپنے بیٹوں کو ، بیٹی کو چھوڑ کر محروم کر کے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر سوال میں یہ پوچھنا مقصودہے کہ  بیٹیوں   کو محروم کر کے بیٹوں کو ہبہ کرنا   کیسا ہے؟ توا س کا جواب  یہ ہے  کہ والد کا زندگی میں اپنی مکمل جائیداد یا جائیداد کا  کچھ حصہ    کسی معتبر وجہ کے بغیر چند بیٹوں میں تقسیم کر دینا اور باقیوں کو محروم   کر دینا  نا انصافی اور حق تلفی ہےجس سے والد گناہگار ہوگا، البتہ اگر والد زند گی میں  مکمل جائیداد یا کچھ جائیداد چند بیٹوں کو  بطور ہبہ  مکمل قبضہ اور تصرف  کے اختیار کے ساتھ دے دے تو ان بیٹوں کے لیے اسے قبول کرنا  جائز ہے  اورقبول کرنے سے بیٹے اس  جائیداد کے مالک بھی بن جائیں گے۔</p><p>اور اگر سوال میں یہ پوچھنا مقصود ہے کہ بیٹوں اور بیٹیوں کو محروم کر کے والد کا کسی اور کو جائیداد  ہبہ  کرنا کیسا ہے؟ تو اس کا جواب یہ ہےہے اس طر ح کا ہبہ مطلقا جائزہے بشرطیکہ ورثہ کو محروم کرنے کی نیت نہ ہو ، اور اگر ا س طرح کے ہبہ سے ورثا ء کو محروم کرنا مقصود ہوتو یہ ناجائز ہے مگر ایسی صورت میں ہبہ کر کے قبضہ دے دینے پر ہبہ نافذ ہو جائیگا اور جن کو یہ ہبہ  کیا گیا ہے وہ  اس جائیداد کےمالک بن جائیں گے۔</p>",8429,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2021-12-31,https://almuftionline.com/2021/12/31/8428/,بیٹیوں کو محروم کر کے بیٹوں کو زمین ہبہ کرنا,<p>اگر کوئی باپ اپنی زمین کا کچھ حصہ  اپنے بیٹوں کو ہبہ کر دیتا ہے جبکہ اس کی بیوی  اور بیٹی زندہ ہو  اور بیوی اور بیٹی کو محروم کر دیتا ہے  تو کیا  بیٹی یا  اس کی بیٹی جو محروم ہوئی ہے وہ عدالت  میں اپنے حق کے لیے جا سکتی ہے یا نہیں؟ یعنی باپ نے بیٹوں کو  تو اپنی زمین کا کچھ حصہ ہبہ کر دیا ، بیٹی محروم رہ گئی  تو کیا بیٹی یا بیٹی کے وارثان  عدالت  میں ہبہ کو  چیلنج کر سکتے ہیں یا نہیں؟ اس کی اسلامی شرعی حیثیت پر روشنی ڈال کر ممنون فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر باپ اپنی زمین کا کچھ حصہ اپنے بیٹوں کو ہبہ کرکے ان کواس چیز پر قبضہ بھی کرا دیتاہے تو  اس طرح کرنے سے شرعا یہ ہبہ مکمل ہو  جائیگا اور بیٹی یا بیٹی کے وارثان کو  عدالت میں  یہ ہبہ چیلنج کرنے کا شرعا کوئی اختیار نہ ہوگا۔</p><p>اگر  بیٹی یہ سمجھ کر عدالت میں  اس ہبہ کو چیلنج کرنا چاہتی ہے کہ  باپ نے اس کو محروم  کیوں کیا؟ تو شرعا اس کی کوئی گنجائش نہیں  ہے کیونکہ باپ نے اپنے مال میں تصرف کیا ہے اور ہر شخص کو اپنے مال میں ہر طرح کا  جائز تصرف کرنے کا مکمل اختیار ہوتا ہے  اور اس طرح کے تصرفات نافذ بھی ہوتےہیں، نیز موت یا مرض الموت سے قبل بیٹی کا باپ کے مال کے ساتھ کسی طرح کا کوئی حق بھی  متعلق نہیں ہوتا  کہ جس کی بناء پر اسے ہبہ چیلنج کرنے کا اختیات دیا جا سکے، لہذا  بیٹی  کے لیے  عدالت میں اس ہبہ  کو  چیلنج کرنے کا  شرعا کوئی اختیار نہیں ہے،  البتہ اگر والد کی وفات ہو چکی ہے اور بیٹی اس ہبہ کو اس طور پر چیلنج کرنا چاہتی ہے کہ وہ اس  مال کو وراثت کاحصہ سمجھتی ہے تو  اس صورت میں اگر باپ نے  زمین ہبہ کر کے  اس پر بیٹوں کو قبضہ بھی دے دیا تھا تو پھر بیٹی کو  عدالت میں چیلنج  کرنے کا اختیار نہ ہو گا ، البتہ اگر باپ نے بیٹوں کو قبضہ نہیں دیاتھا تو پھر اس طرح بغیر قبضہ دیے چونکہ ہبہ  مکمل نہیں ہوتا  لہذا وہ زمین  میراث کاحصہ ہو کر وراثت میں  تقسیم ہو گی اور اس کےلیے بیٹی کو  عدالت سے رجوع کر  نے کا اختیار حاصل ہو گا۔</p><p>نوٹ: اگر کوئی شخص   مرض وفات  میں مبتلا ہو اور اپنے  متعدد ورثاء میں سے  کسی ایک وارث کو اپنا کل یا بعض مال ہبہ کر دے تو  یہ ہبہ مطلقا وصیت کےحکم میں ہو گا اور دیگر ورثاء کی اجازت پر  موقوف رہیگا، اگر مریض کی وفات کے بعد دیگر ورثاء نے اس ہبہ کی اجازت دے دی تو  یہ ہبہ نافذ ہو جائیگا وگرنہ  یہ مال بھی تمام ورثاء میں تقسیم کیا جائیگا۔</p>",8428,jameya-tur-rasheed,ہبہ اور صدقہ کے مسائل,ہبہ کےمتفرق مسائل
2021-12-31,https://almuftionline.com/2021/12/31/8426/,بغیر عذر شرعی کے  خلع لینا,<p>بعد صد تعظیم و تکریم  عرض ہے کہ چند مسائل  جو ذیل  میں ہیں  ان  کے متعلق اسلامی معلومات درکات ہیں۔</p><p>مسئلہ نمبر ۱: کیا عورت یعنی  بیوی اپنے خاوند سے   اس کی رضامندی کے بغیر عدالتی خلع حاصل کر سکتی ہے، جبکہ عورت کی کوئی اولاد بھی نہ ہو اور  خلع لینے کا کوئی شرعی عذر بھی نہ ہو ، عورت  یعنی بیوی کی وجہ صرف یہ ہے کہ وہ اپنے خاوند کو کسی بھی قیمت پر پسند نہیں کرتی ، اگر مرد خلع پر راضی نہ ہو تو کیا یہ بیوی پر ظلم نہیں ہے؟  اس کی شرعی حیثیت کیا ہے؟ کیا عدالتی خلع کے بعد  مذکورہ بالا صورت میں ( عدالتی خلع لے کر ) عورت دوسری شادی کر سکتی ہے؟ جبکہ خاوند فدیہ پر بھی راضی نہ ہو۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعت میں عقد نکاح کو ختم کرنے کا ایک طریقہ خلع بھی ہے کہ اگر عورت شوہر کے ساتھ رہنے پر رضامندنہیں ہے، اور شوہر اسے طلاق بھی نہیں دیتا  تو عورت کو اختیار ہے کہ وہ اپنا حق مہر واپس کر کے یا کچھ مال بطور فدیہ  دے کر  شوہر کو راضی کرے  اور  اسکی رضامندی سے  خلع حاصل کرے، البتہ یہ بات ملحوظ خاطر رہنی چاہیے کہ خلع کے لیے میاں ، بیوی میں سےہر ایک کی رضامندی ضروری ہے اور اگرکوئی ایک  بھی راضی نہ ہو تو شرعا خلع واقع نہ ہوگا۔</p><p>اگر خلع لینے کا  کوئی شرعی عذ ر موجود نہ ہو  اور عورت محض  اس لیے خلع لینا چاہ رہی ہے کہ وہ خاوند کو پسند نہیں کرتی تو  اس صورت میں بھی اگر مرد خلع پر راضی ہو کر خلع دے دیتا ہے تو  شرعا خلع واقع ہو جائیگا   ، البتہ بغیر کسی جواز کے عورت کا خلع لینا چونکہ ایک ناجائز  امر ہے ، اس لیے عورت    ناجائز امر کےارتکا ب کی وجہ سے گناہگار ہو گی۔</p><p>عدالتی خلع کے معتبر ہونے کے لیے ضروری ہے کہ وہاں خلع کی شرعی شرائط کا لحاظ رکھا جائے، لیکن عمومی حالات میں عدالتیں خلع کی شرعی شرائط کا لحاظ رکھے بغیر ہی خلع  کا حکم جا ری کر دیتی ہیں: مثلا خلع کے انعقاد کےلیے ضروری ہے کہ خاوند خلع دینے پر راضی ہو جبکہ عموما عدالتوں میں مرد  کی موجودگی یا اس کی رضامندی کے بغیر ہی خلع کا سرٹیفیکیٹ  جاری  کر دیا جاتا ہے،لہذا  عدالت کاخلع کی شرائط کی رعایت کیے  بغیر  ہی خلع کا سرٹیفیکٹ جاری کرنے سے شرعا خلع واقع نہیں ہوگا اور یہ عورت بدستور اسی مردکی بیوی رہے گی۔</p><p>صورت مسئولہ میں چونکہ یہ بات واضح لکھ دی گئی ہے کہ نہ تو خلع  اور فسخ نکاح کےلیےکوئی شرعی عذر موجود ہے اور نہ ہی  مرد خلع پر راضی  ہے  تو اس صورت میں عدالتی خلع یقینا یا تو خاوند کی غیر موجودگی میں یا اس کی رضامندی کے بغیر  جاری کیا جائیگا  ، لہذا شرعا یہ معتبر نہ ہو گا اور اس عدالتی خلع سے شرعا خلع  واقع نہ ہوگااور عورت بدستور اسی مرد  کے نکاح میں رہے گی، اس   کے لیے دوسری جگہ نکاح اور شادی کرنا جائز نہ ہو گا ، اگر نکاح کر لیا تو شرعا اس کا کوئی اعتبار نہ ہو گا ۔نیز تنسیخ نکاح کے  کسی شرعی عذر کے نہ ہونے کی وجہ سے اس عدالتی خلع کو  فسخ نکاح کا حکم بھی نہیں دیا جا سکتا۔</p><p>دین اسلام ایک فطری مذہب ہے اور شریعت کا ہر ایک حکم فطرت کے عین مطابق اور  ظلم او ر زیادتی کے شائبہ سے کوسوں دور ہے، اسلام نے  اپنے احکام میں جس طرح ہر   فرد کی ضرورت کا  پورا لحاظ رکھا ہے ویسے  پوری قوم اور معاشرے کی ضروریا ت  کی بھی رعایت کی ہے ، اور ایسے معتدل اور متوازن احکامات  جاری کیے ہیں جو فرد کے ساتھ ساتھ معاشرے کی بھی بقا ءکا ذریعہ  ہوں۔فرد کا لحاظ رکھتے ہوئے عورت کو پورا اختیار دیا گیا ہے کہ وہ شادی صرف اس مرد سے کرے جس پر وہ راضی ہو یا جسے وہ پسند کرتی ہو، اور  عورت کی رضامندی کے بغیر نکاح  کو شرعا منعقد ہی نہیں مانا گیا،  اسی  وجہ سے شریعت میں کفو یعنی  اپنے برابر اور اپنی حیثیت  کے لوگوں میں شادی کا حکم دیا گیا ہے، نیز ان سب چیزوں  کی رعایت رکھتے ہوئے اگر شادی ہو گئ اور اس کے بعد عورت اور مرد کے درمیان کسی وجہ سے  نباہ نہیں ہو پا رہا تو  پھر بھی شریعت نے  مرد کو طلاق کا اور عورت کو خلع کا اختیار دیا ہے اور اگر مرد  خلع پر راضی نہ ہو اور فسخ نکاح کے اسباب پائے جائیں تو عورت کو مرد کی رضامندی کے بغیر ہی عدالت سے نکاح ختم کرانے کا بھی اختیار دے دیا ہے۔</p><p>البتہ  فرد کی ان ضروریات  کے ساتھ ساتھ معاشرے کی ضرورت کا  لحاظ رکھتے ہوئے  کسی شرعی عذر کے بغیر  یکطرفہ نکاح ختم کرنے کا اختیار محض مرد کو  دیا گیا ہے،  عورت کو نہیں دیا گیا  ، کیونکہ ایک تو تخلیقی طور پر مرد کو عورت پر  بڑا اور حاکم بنا یا گیا ہے اور دوسرا یہ کہ  عموما عورت  ، مرد کے مقابلے میں کم سمجھ ، جلد غصہ اور مشتعل ہونے والی اور جلدبازی میں فیصلہ کرنے والی ہوتی ہے ، چنانچہ اگر اس طرح کا اختیار عورت کے حوالے کر دیا جاتا تو  نکاح جیسے مقدس رشتے کی اہمیت کم ہو جاتی ،  طلاق کی شرح بڑھ جاتی اور خاندانی نظام درہم برہم ہو کر رہ جاتا  اور یوں معاشرے کی بقاء  بھی خطرے میں پڑ جاتی ، لہذا شریعت نے قوم اور معاشرے کی ضرورت کو  مد نظر رکھتے ہوئے   عورت کو یہ اختیار نہیں دیا۔</p><p>ان باتوں  پر غور کرنے سے معلوم ہوتا ہے کہ  بغیر کسی وجہ کے  عورت کو یکطرفہ نکاح ختم کرنے کا اختیار نہ دینا عورت پر ظلم نہیں   بلکہ بقاء معاشرے کےلیے ایک  ضروری اقدام   ہے۔  لہذا عورت نے جب اپنی رضامندی سے نکاح کر لیا ہے تو اسے نبھانے  کی کوشش کرے اور اگر   اس رشتہ کو باقی نہیں رکھناچاہتی تو   طلاق یا خلع  کے ذریعے ہی اس نکاح کو ختم کرنے کی کوشش کرے  ، البتہ اگر طلاق اور خلع کی کوئی صورت ممکن نہ ہو تو یہ زندگی چونکہ  برائے آزمائش ہے، برائے آسائش نہیں، لہذا عورت    صبر اور برداشت سے کام لے  اور اللہ تعالی کی طرف رجوع کر کے اللہ تعالی سے اس معاملہ کے حل کےلیے دعائیں مانگے، ان شاء اللہ  اس معاملہ کےحل کی  کوئی نہ کوئی صورت  نکل آئیگی۔</p>",8426,jameya-tur-rasheed,طلاق کے احکام,خلع اور اس کے احکام
2021-12-31,https://almuftionline.com/2021/12/31/6583/,شوہرنےصلح نامہ میں لکھاکہ شرائط پرعمل نہ کرسکاتوبیوی نکاح سےخارج ہے,"<p>سوال: السلام علیکم ورحمتہ اللہ وبرکاتہ<span dir=""LTR"">!</span>مفتی صاحب ایک مسئلہ  درپیش ہے اگر آپ راہنمائی فرمادیں تو آ پ کی مہربانی ہوگی۔</p><p>میرا خاوند مجھے خرچہ بالکل بھی نہیں دیتاتھا  تو میں نے مجبور ہو کر خلع کا کیس کیا جس پر خاوند نے دوبارہ مجھے کہا  کہ ایک اور موقع دے دیں تو میں نے اسے شرائط پر اتفاق کر نے کو کہاتو  اس نے عدالت میں شرائط پر نامے پر دستخط کردیے تھے جو کہ لف ہے۔</p><p>اب مسئلہ یوں ہے کہ اس میں ایک شرط ہے کہ مندرجہ ذیل تمام خرچہ جات کا موقع پر ادا کرنا ضروری ہے ایک دن بھی تاخیر نہ ہو، اس میں جو نمبر 3 اور نمبر 4 ہے ،اسی طرح جو آ خری شرط ہے اس بارے میں پوچھنا تھا کہ میرے خاندان میں ایک شادی تھی میں نے تمام خرچہ اپنے پاس سے کیا ہے شوہر نے کچھ بھی نہیں دیا اور مانگنے پر کہا کہ ابھی میرے پاس نہیں ہیں، بعد میں دے دوں گا ،اب میری راہنمائی فرمائیں کہ نکاح ٹوٹ گیا ہےیا نہیں۔</p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بیوی کےلیےشرعاجائزنہیں کہ  وہ ایسی شرائط پرشوہرکومجبورکرےجوخلاف شرع ہوں۔</p><p>مثلا <strong>شرط نمبر 5</strong>""بیوی سےاس کی خوشی اوررضاکےبغیرقریب نہیں جائیں گے""جبکہ شرعاتوبیوی پرلازم ہےکہ اگرشوہرقریب جانے کاکہےتواس کی بات مانے۔</p><p>اسی طرح <strong>شرط نمبر 7</strong>""شوہرکابیوی کےذاتی معاملات سےکوئی تعلق نہیں ہوگا""جبکہ شرعااگرشوہربیوی کوخلاف شرع کام کرتےہوئےدیکھےتواس کوروکنےکاشریعت نےاختیاردیاہے۔</p><p>اسی طرح <strong>شرط نمبر9</strong> میں بچوں کی بیماری کاخرچہ توشرعاباپ لازم ہے،لیکن بیوی کےعلاج معالجہ کاخرچہ قضاء شوہرپرلازم نہیں،ہاں اخلاقاشوہرپرلازم کیاجاتاہےتاکہ بیوی کےلیےنفقہ کابندوبست کرنےمیں مشکلات نہ ہوں،اگرشوہردینےسےانکاری ہوتوشرعااس کومجبورنہیں کیاجاسکتا۔</p><p>ہاں جواخراجات شرعابھی شوہرپرلازم ہیں،بطورشرط اسٹامپ پیپرپردستخظ کرواکرشوہرسےان کامطالبہ کرنابھی درست ہے۔</p><p>تاہم اس کےباجودکہ اس  صلح نامہ میں کچھ شرائط غیرشرعی ہیں،جب صورت مسئولہ میں  شوہرکی طرف سےصلح نامہ میں مذکور تمام شرائط کوتسلیم کرلیاگیاتھااورشوہرنےاس پردستخظ بھی کیےتھےتوایسی صورت میں اب اگرمذکورہ شرائط میں سےکسی شرط  کی شوہرکی طرف سےخلاف ورزی پائی گئی ہےتوطلاق واقع ہوگئی ہےاورچونکہ نکاح سےخارج ہونےکےالفاظ  کہےگئے تھے،اس لیےایک طلاق بائن واقع ہوگئی ہے،لہذاباہمی رضامندی سےدوگواہوں کےسامنے نئےمہرپردوبارہ نکاح ہوسکتاہے۔</p><p>آئندہ شوہرکودوطلاقوں کااختیارہوگا،اگرکبھی مزیددوطلاقیں دیں توعورت اس پرحرمت مغلظہ کےساتھ حرام ہوجائےگی،پھربغیرشرعی حلالہ کےدوبارہ نکاح بھی جائزنہ ہوگا۔</p>",6583,jameya-tur-rasheed,طلاق کے احکام,طلاق کے متفرق مسائل
2021-12-30,https://almuftionline.com/2021/12/30/6581/,تقسیم جائیدادکےوقت صلح کرنےکےبعدرجوع کرنا,"<p>سوال:صورت مسئلہ : محترم جناب مفتی صاحب <span dir=""LTR"">!</span> میری والدہ صاحبہ کی زمین تھی، میرے دو ماموں نے ان کو کل زمین میں سے ایک قطعہ انکے نام کا الگ کیا ہوا تھا اور وہ <strong>قطعہ6 کنال 15 مرلہ تھا</strong>۔</p><p> والدہ صاحبہ کی وفات کے بعد جب زمین ورثاء، دو بھائیوں اور دو بہنوں کے نام ہوئی تو وہ <strong>کل 8 کنال 11مرلہ تھی</strong> ۔پھر ہم نے دونوں ماموں سے مطالبہ کیا کہ باقی ہماری زمین چھوڑ دیں، دونوں ماموں سے برادری کے طور پر بات کی دونوں نے یہ فیصلہ کیا، کہ ہم آپ کو 8کنال 11مرلےجگہ دوسری جانب سے دیتے ہیں، ہم نے منظور کرلیا،کچھ دیر بعد بڑےماموں اپنے کیے ہوئے فیصلے سے انکاری ہوگئےپھر ہم نے سوچا کہ جو قطعہ والدہ صاحبہ کو شروع سے چھوڑا ہوا تھا اس پر قبضہ کرتے ہیں، جس وقت ہم نے زمین پر قبضہ کیا،اسی وقت بڑے ماموں نے 15 پر کال کر دی، پولیس والے مجھے اور بڑے ماموں کو تھانہ لے گئے، پولیس والوں نے پوچھا تو جس برادری کے سامنے فیصلہ ہوا تھا، انہوں نے بتلایا کہ ساری غلطی اسکے بڑے ماموں کی ہے۔ پولیس والوں نے فیصلہ کیا کہ آپ اپنا یہ فیصلہ علاقے کے چیرمین کے پاس جاکر حل کروا لیں۔ ہم نے منظور کر لیا۔پھرچیرمین صاحب نے ہماری طرف سے ایک ایک ثالث مقرر کیا کہ جو بھی ہم فیصلہ کریں گے، آپ تینوں کو ماننا ہوگا،ہم نے منظور کرلیا۔</p><p>فیصلہ یہ ہوا کہ جو قطعہ والدہ صاحبہ کو شروع سے چھوڑا ہوا تھا۔6 کنال 15مرلے وہ ہم آپ کو دیتے ہیں، باقی آپ کی والدہ صاحبہ کا جو حصہ بچتا ہے وہ 36 مرلے ہے، وہ آپ  دونوں ماموں کو فرد لاکر دیں گے۔</p><p> اس وقت میرا بڑا بھائی بھی ناراض ہوا، ہم کیوں چھوڑیں، میں نے بھائی صاحب کوسمجھایا کہ اس سے پہلے بھی بڑے ماموں نےدومرتبہ سٹے لگوایا،پھر دوبارہ ہمیں یہ پریشان کرے گا، کہاں ہم عدالتوں کے چکر لگا تے پھریں گے، بہرحال بھائی صاحب ابھی تک بھی ناراض ہیں، ہم نے پریشانی سے بچنے کے لیے فیصلہ منظور کر لیا، پھر میں نے چھوٹے ماموں کے نام 18مرلے جگہ کرادی، کیونکہ چھوٹے ماموں کے والدہ صاحبہ کے ساتھ تعلقات شروع سے اچھے تھے اورانہوں نے ہر معاملے میں ہمارا ساتھ دیا اور بڑے ماموں کے شروع سے لیکر آخر تک والدہ صاحبہ کے ساتھ تعلقات اچھے نہیں تھے،اسی وجہ سے چھوٹے ماموں کے نام کروادی اور بڑے ماموں کو فرد لاکر دیدی اور فرد کا ٹائم تقریبا ایک ماہ تھا، ایک ماہ کے دوران بڑےماموں نے زمین اپنے نام نہیں کروائی، لہذا وقت گزرگیا،پھر ماموں نے دوبارہ چیرمین صاحب کو کہا کہ فرد دلوا دیں،چیرمین صاحب نے مجھے فون کیا میں نے کہا میرا قصور کیا ہے، میں نے تو فرد لاکر دےدی، اب غلطی ان کی ہے کہ انہوں نے نام نہیں کروائی۔ چیرمین صاحب نے کہا کہ آپ بلکل ٹھیک کہہ رہے ہیں لیکن بیٹا !میرے کہنے سے ایک مرتبہ لاکر دےدیں،میں نے چیرمین صاحب کو کہا میں آپ کے کہنے سےفرد لاکر دے دیتا ہوں اور فرد بھی آپ کو دوں گا ،اس کے بعد میں نے فرد لا کر نہیں دینی، چیرمین صاحب نے منظور کرلیا ،میں نے فرد لا کر چیرمین صاحب کو دےدی اور اس فرد کا ٹائم بھی ایک ماہ کا  تھا،اس مرتبہ بھی  بڑےماموں نے  زمین اپنے نام نہیں کروائی اور فرد کا وقت گزر گیا۔کچھ عرصہ بعد بڑے  ماموں بیمار ہوجاتے ہیں، میں ان سے ملنے گیا، ماموں نے پھر فرد کے حوالے سے بات کی، میں نے انکی بیماری کو دیکھتے ہوئے کہا آپ پریشان نہ ہوں، میں فرد لاکر دےدوں گا،اسکے بعد پھر میں نے تیسری مرتبہ فرد لا کر دےدی، پھر کچھ عرصہ بعد ماموں فوت ہوجاتے ہیں اور زمین ان کے نام نہ ہوسکی، ابھی بھی زمین میرے نام ہے، ماموں کے فوت ہونے کے بعد انکے گھر والوں کا رویہ میرے ساتھ نامناسب ہوگیا اور بڑی مامی نےچھوٹے ماموں کے گھر والوں سےکہا کہ سرور سے تمہاری کیا رشتےداری ؟اس کی رشتہ  داری اسکے ماموں کے ساتھ تھی،اب وہ فوت ہو گئے ہیں،اب ان سے کیا رشتےداری؟اس کے بعد سے میں نے ارادہ کرلیا کہ اب 18 مرلے جگہ نہیں دینی ۔اتنی تحریر لکھنے کے بعد معلوم کرنا چاہتا ہوں، کیا میں اپنے قول سے رجوع کر سکتا ہوں یا کہ نہیں،جبکہ زمین ابھی بھی میرے نام ہےاور قبضہ بڑے ماموں کے پاس ہے۔</p><p>نوٹ: زمین والدہ کے ترکہ کا حصہ تھا جس کے ورثاء میں میرے دوسرے بہن بھائی بھی شامل ہیں، لیکن بہن بھائیوں سے میں نے خرید لی تھی ۔ صرف ماموں کی ضد اور لڑائی جھگڑے سے بچنے کے لیے میں نے کہا کہ 18مرلے ماموں کو دیتا ہوں۔</p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایک دفعہ صلح کرنےکےبعددوبارہ رجوع کاحق اس وقت ہوتاہے،جب صلح بصورت معاوضہ ہواوراقالہ ہوسکے،مثلاایک طرف سےدین ہودوسری طرف سےکوئی عین چیزہو،اگرمعاوضہ کی صورت نہ ہو،بلکہ استیفاءبعض اوراسقاط بعض کی صورت ہوتواس میں چونکہ اقالہ ممکن نہیں  تواس طرح کی صلح سےرجوع کااختیاربھی نہیں ہوتا۔</p><p>صورت مسئولہ میں چونکہ  وراثت کی 36مرلہ زمین  دونوں ماموں کوواپس دینےپرصلح کی تھی(جوکہ حقیقت میں بھانجوں کاحصہ تھا)،اس کےبدلےکچھ لیانہیں گیاتومعاوضہ نہیں ہوسکتا،یہ صرف اسقاط بعض کی صورت ہے،لہذاس صلح سےرجوع کرنےکااختیارنہیں  ہوگا۔</p>",6581,jameya-tur-rasheed,میراث کے مسائل,میراث کے متفرق مسائل
2021-12-30,https://almuftionline.com/2021/12/30/6366/,ہبہ کا حقِ میراث پر اثر، اور مرحوم بیٹے کے بچوں کے لیے وصیت کا حکم,<p>میرے والد حافظ غلام رسول صاحب مرحوم نے اپنی زندگی میں مجھے ایک مکان واقع شہداد کوٹ سندھ، میں قبضہ دیا تھا اور یہ کہا تھا کہ اس کا مکمل اختیار آپ کو ہے، جب چاہیں اس کے کاغذات مجھ سے لے لیں، اس پر دو گواہ بھی تھے۔ ہمارا ایک بھائی، والد صاحب کی زندگی میں انتقال کرگیا تھا، اس کے لیے والد صاحب نے وصیت کی تھی کہ اس کے بچوں (ایک بیوہ، دو بیٹے، ایک بیٹی) کو برابر حصہ دیا جائے۔</p><p>معلوم یہ کرنا ہے کہ:</p><p>(1)۔۔۔ مجھے جو مکان والد صاحب نے قبضہ میں دیا تھا، میں صرف اسی کا حق دار ہوں؟ بقیہ جائیداد میں مجھے بحیثیتِ وارث حصہ ملے گا یا نہیں؟</p><p>(2)۔۔۔ اسی طرح میرے فوت شدہ بھائی کی اولاد کو شرعا حصہ ملے گا یا نہیں؟  </p><p><strong><em>تنقیح:</em></strong> سائل نے فون پر بتایا کہ: ہمارے والد صاحب کے انتقال کے وقت ان کے والدین، دادا، دادی، اور نانی میں سے کوئی زندہ نہیں تھا۔ ہماری والدہ اور ایک بھائی (جس کا ذکر اوپر آیا ہے) کا انتقال بھی والد صاحب سے پہلے ہوا تھا۔ والد صاحب کے انتقال کے وقت ہم (مجھ سمیت) تین بھائی، اور تین بہنیں زندہ تھیں۔ والد صاحب کی وصیت میں مرحوم بھائی کی بیوہ اور بچوں کو برابر حصہ دینے کا مطلب یہ ہے کہ انہیں ایک بھائی جتنا حصہ دیا جائے، والد صاحب نے پھر اس حصے میں مرحوم بھائی کی بیوہ اور بچوں میں سے ہر فرد کے حصہ کی تعیین نہیں کی۔     </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(1)۔۔۔ صورتِ مسئولہ میں اگر آپ کے والد صاحب نے مذکورہ مکان آپ کو قبضہ دے کر ہبہ کیا تھا تو آپ اس کے مالک بن گئے ہیں، لیکن اس کی وجہ سے اپنے حقِ میراث سے محروم نہیں ہوئے،  بلکہ آپ بحیثیتِ وارث، والد صاحب کے سارے ترکہ میں حصے کے حق دار ہیں۔ البتہ اگر آپ یہ مکان ملنے کی وجہ سے میراث میں اپنا پورا، یا کچھ حصہ باقی ورثا کے لیے چھوڑ دیں تو آپ کو اس کا ثواب ملے گا۔</p><p>(2)۔۔۔ آپ کے مرحوم بھائی کی بیوہ، اور بچے آپ کے والد صاحب کے ورثا میں شامل نہیں؛ لہٰذا ان کو آپ کے والد صاحب مرحوم کے ترکہ میں بحیثیتِ وارث کوئی حصہ نہیں ملے گا۔ البتہ والد صاحب نے ان کے لیے جو وصیت کی ہے، وہ معتبر ہے۔ وصیت اگر ایک تہائی مال سے کم یا ایک تہائی مال کے برابر ہو تو اسے مکمل پورا کرنا ضروری ہوتا ہے، اور اگر ایک تہائی مال سے زیادہ ہو تو پھر صرف ایک تہائی مال کی حد تک اسے پورا کرنا لازم ہوتا ہے۔ صورتِ مسئولہ میں آپ کے والد صاحب نے ان کے لیے ایک بھائی کے حصے کے بقدر وصیت کی ہے جو کہ ایک تہائی مال سے کم بنتا ہے؛ اس لیے یہ پوری وصیت درست ہے اور اسے پورا کرنا آپ تمام ورثا پر لازم ہے۔  </p><p>(3)۔۔۔ اب آپ کے والد صاحب کے ترکہ کی تقسیم کا طریقہ یہ ہے کہ انہوں نے انتقال کے وقت اپنی ملکیت میں نقدی، سونا، چاندی، جائیداد، مکانات، کاروبار غرض جو کچھ چھوٹا، بڑا ساز و سامان چھوڑا ہے، یا اگر کسی کے ذمہ ان کا قرض تھا، تو وہ سب ان کا ترکہ ہے۔</p><ul>
<li>اس میں سے سب سے پہلے ان کی تجہیز و تکفین کے اخراجات نکالے جائیں، البتہ اگر یہ اخراجات کسی نے بطورِ احسان اٹھائے ہوں تو پھر انہیں ترکہ سے نہیں نکالا جائے گا۔</li>
<li>اس کے بعد دیکھا جائے اگر ان کے ذمے کسی کا قرض ہو تو وہ ادا کیا جائے۔</li>
<li> اس کے بعد انہوں نے اپنے مرحوم بیٹے کی بیوہ اور بچوں کے لیے جو وصیت کی ہے، اسے پورا کیا جائے؛ لہذا باقی ماندہ مال کو گیارہ (11) حصوں میں تقسیم کر کے دو (2) حصے انہیں دئیے جائیں۔ پھر چونکہ والد صاحب نے وصیت میں ان میں سے ہر ایک کے حصے کی تعیین نہیں کی؛ اس لیے یہ دو (2) حصے ان سب میں برابر تقسیم ہوں گے؛ لہٰذا ان دو حصوں کو چار (4) پر تقسیم کر کے ایک حصہ بیوہ کو، ایک حصہ ایک بیٹے کو، ایک حصہ دوسرے بیٹے کو، اور ایک حصہ بیٹی کو دیا جائے گا۔  </li>
<li> اس کے بعد باقی ماندہ نو (9) حصے والد صاحب کے ورثا میں اس طرح تقسیم ہوں گے کہ تین بیٹوں میں سے ہر بیٹے کو دو، دو (2، 2) حصے اور تین بیٹیوں میں سے ہر بیٹی کو ایک، ایک (1، 1) حصہ ملے گا۔  </li>
</ul>",6366,jameya-tur-rasheed,میراث کے مسائل,میراث کے متفرق مسائل
2021-12-30,https://almuftionline.com/2021/12/30/6121/,علاج کے سائیڈافیکٹ کا حکم,<p>کیا فرماتے ہیں مفتیانِ کرام اس مسئلے کے بارے میں کہ ایک عورت ،جس کے سینے میں تیس سال سے الرجی ہے ،جس کی وجہ سے مختلف ڈاکٹروں کے پاس لے جاکر دوائی دلواتے تھے اور ڈاکٹر  ان کو گھر میں انجکشن  لگوانے کے لیے دیتے تھے ، گھر میں ان کو وہ انجکشن  میں لگا تا تھا ، میری تعلیم M.A ہے ،باضابطہ کسی ڈاکٹر سے ڈاکٹری کا کورس نہیں کیا ہے ، البتہ انجکشن لگا نے اور اس طرح کے کچھ  فارمولے ایک سرکاری اجازت یافتہ ڈاکٹر سے سیکھے تھے ،اور دوائی  کے فارمولے اور دوائی کی ایکسپائری  وغیرہ سے بھی واقفیت رکھتا ہوں ،مندرجہ بالا وضاحت کے بعد اب یہ معلوم کرنا تھا، کہ مذکورہ بیمار خاتون کو معمول کے مطابق سینے کی الرجی کی تکلیف شروع ہوئی ، میں نے ایکسپائری ڈیٹ وغیرہ دیکھ کر اس خاتون کو انجکشن لگایا ، جس کی وجہ سے آدھے گھنٹے کے بعد ان کو اْلٹی اور سینے میں درد شروع ہو گیا ، اس سے پہلے بھی دو مرتبہ  جب میں نے  یہ انجکشن ان کو لگایا  تھا تو ان کو درد شروع ہو گیا تھا  تو ہم انہیں ایک قریبی ڈاکٹر  کے پاس  لے گئے تو اس ڈاکٹر نے ایک مخصوص ڈرپ اسے لگائی جس سے  وہ عورت ٹھیک ہو گئی  ،اس مرتبہ جب  اس کو درد ہوا تو ہم اس خاتون کو   اسی  ڈاکٹر کے کلینک میں لے آئے لیکن وہ ڈاکٹر اس وقت وہاں نہیں تھا ،اور دوسرے ڈاکٹروں کو  اس خاص ڈرپ کا پتہ نہیں  تھا ،تو دوسرے ڈاکٹر نے اس عورت کو کوئی اور انجکشن اور ڈرپ لگائے لیکن وہ عورت بچ نہ سکی۔ اب پوچھنا یہ  تھا کہ خدا نخواستہ اس عورت کی موت کا سبب میرا انجکشن ہو تو مجھ پر کوئی دنیاوی یا اخروی مؤاخذہ ہوگا یا نہیں ؟ اور اگر ہو تو اس سے خلاصی کی کیا صورت ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ نے جو انجکشن لگایا وہ ڈاکٹر کی ہدایت کے مطابق ہی لگایا اور ڈاکٹر نے   یہ علاج اپنے علم وتجربہ کے مطابق  مریض کے لیے  مناسب  سمجھا  ،لیکن چونکہ آ پ کے پاس ڈاکٹری یا کمپوڈری کی سند نہیں، نیز انجکشن لگنے پر ممکنہ نتائج کو سنبھالنے کے لحاظ سے آپ کی تربیت بھی نہیں، لہذا  نقصان ہونے کی صورت میں آپ  پر ضمان آئے گا ،صورتِ مسئولہ میں چونکہ اس خاتون کی وفات ہو گئی ہے ، لہذا یہ قتلِ خطاء  ہے ، اس صورت میں  پوری دیت اور  کفارہ قتل(یعنی دو مہینے لگاتار روزے رکھنا)  لازم ہوگا،دیت کی ادائیگی آپ کے عاقلہ پر ہوگی اور اگر مرحومہ  خاتون کے وارث چاہیں تو  دیت معاف بھی  کرسکتے ہیں۔ </p>",6121,jameya-tur-rasheed,قصاص اور دیت کے احکام,متفرق مسائل
2021-12-29,https://almuftionline.com/2021/12/29/6617/,مؤذن کو مالی خیانت کے محض شک پر فارغ کرنا,<p>ہمارے مؤذن صاحب سے کمیٹی والے کہہ رہے ہیں کہ آپ مسجدکے پنکھے اور دروازے بند کر کے جایا کریں،پہلے ایسا نہیں تھا۔جب کہ ہمارے مؤذن صاحب دس گیارہ سال سے اذان کی خدمت احسن طریقے سےسرانجام دیتے رہے،جبکہ مسجد میں خادم بھی ہے،صر ف مؤذن صاحب نے کچھ رقم جمع کر کے اپنے لیے محلے میں مکان خریدا،جو کمیٹی میں شامل کچھ افراد کو اچھا نہ لگا اور ہمارے مؤذن صاحب کو جواب دے دیا،کمیٹی میں سب کی اپنی بلڈنگز ہیں،جبکہ پورامحلہ اس فیصلے سے ناخوش ہے،نیزہمارے مؤذن صاحب انتہائی شریف النفس انسان ہیں۔رہنمائی فرمائیں کہ کیا کمیٹی کایہ عمل درست ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب مسجد میں پہلے سے ایک خادم موجود ہےتو ایسی صورت میں خادم کے بجائے مؤذن کو مسجد کے پنکھے دروازے بند کرنے کا پابند بنانا درست نہیں،مؤذن کی ذمہ داریاں وہ تمام باتیں اور کام ہیں جو ان کی تقرری کے وقت طے کر لی جائیں، بعد میں ذمہ داری میں یک طرفہ اضافہ جائز نہیں۔</p><p>اگرچہ مؤذن کی تنخواہ عموما اتنی نہیں ہوتی جس میں سے بچت جمع کرکے مکان بھی خریدا جاسکے، لیکن عموماآمدن کا ذریعہ صرف یہی نہیں ہوتا،بلکہ اس کے علاوہ بھی اضافی اوقات میں ٹیوشن پڑھانا یا کسی کی طرف سے ذاتی نوعیت کے ہدایا وتحائف،نیز خاندانی موروثی جائیداد بھی ذرائع آمدن ہوسکتے ہیں،لہذابغیر ثبوت اورشواہدکے محض شک اور بد گمانی کی بنیاد پر کسی پر بدیانتی یا خیانت کا الزام لگانا،یااس پر مبنی کوئی امتیازی سلوک کرنا،جبکہ جس پر الزام لگایا جارہا ہو اس کی ظاہری حالت اور مقبولیت بھی اس کی نفی کرتی ہو، قطعا جائز نہیں،لہذاکسی خردبردکےشواہد کےبغیرمؤذن کے اپنے ذاتی مال یاذاتی تعلق سے خریدی گئی یا حاصل کی گئی عمارت یا مکان پرکسی کا اعتراض درست نہیں اور اس قسم کے شکوک وشبہات کی بنیاد پر مؤذن کو ان کے منصب سے ہٹانے کا فیصلہ بھی شرعا واخلاقا ہر لحاظ سے بالکل غلط اور ناجائز ہے،لہذا انتظامی کمیٹی پر لازم ہے کہ وہ اپنے اس فیصلے کو واپس لے  اور پورے محلہ کی آواز کی نمائندگی کرےاور فیصلہ تحقیق کی بنیاد پر کرے۔</p>",6617,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2021-12-29,https://almuftionline.com/2021/12/29/6561/,کیا اخذزکوۃ کے لیےطالب علم کی طرف سے دلالۃ  وکالت معتبر ہوگی؟,<p>کیا مدرسہ انتظامیہ یا مہتمم،طالب علم کے لیے دلالۃ بھی وکیل باخذ الزکوۃ بن جاتے ہیں ؟ یا چوں کہ وکالت ایک عقد ہے، لہذا دونوں کے مابین تحریری یا تقریری ایجاب وقبول جیسی عبارات کی ضرورت ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جن مدارس میں غیر رہاشی طلبہ پڑھتے ہوں اور ان کے بنیادی مصارف ادارے کے ذمہ نہ ہوں ان کا طلبہ کا وکیل نہ ہونا تو عرفا معلوم ہے،البتہ رہائشی مدارس کی انتظامیہ عرفا مستقل رہائشی مستحق طلبہ کی زکوۃ کی وصولی اور خرچ میں وکیل سمجھی جاتی ہے تو دلالۃ وعرفازکوۃ کے اخذ وصرف دونوں کی توکیل معتبروکافی ہوگی،لہذابراہ راست ایسےطلبہ سے متعلق مصارف میں خرچ کرنے کے لیےباقاعدہ تقریری یا تحریری طورپر ایجاب وقبول کی صورت میں توکیل ضروری نہیں،لیکن جہاں مال زکوۃ  کو طلبہ کے (بالواسطہ متعلقہ مصارف) میں صرف کرنا بھی  شامل ہو تو ایسی صورت میں ایسے بالواسطہ مصارف میں صرف کرنے کی اجازت کی باقاعدہ صریح توکیل بھی ضروری ہے،نیزمنتظمین کے طلبہ کے وکیل ہونے میں عبارات  اکابر میں چونکہ اختلاف بھی ہےتو اس لیے بہتربہر حال  یہ ہے کہ ہر سال مدرسہ کے مستقل طلبہ کی باقاعدہ توکیل داخلہ فارم کے ذریعہ اس طرح حاصل کی جائے کہ ""مدرسہ کی انتظامیہ  زکوۃ وصول کرنے میں اوراس کے بعد ان طلبہ ہی کے (بلاواسطہ وبالواسطہ)متعلقہ مصارف میں صرف کرنے میں انکی وکیل ہے""اوردوسرے یہ کہ اس طرح توکیل کے بعدبھی منتظمین پر متعلقہ مصارف میں ہی صرف کرنا ہی ضروری ہوگا،غیر متعلقہ مصارف میں صرف کرناناجائز اور گناہ ہوگا،البتہ اگر عقدتوکیل کے ساتھ حیلہ تملیک بھی کر لی گئی ہوتو ایسی صورت میں دیگر مدات میں صرف کرنا صریح گناہ تو نہیں،لیکن زکوۃ دینے والوں کی متعین کردہ مد کی تبدیلی ضروری پائی جاتی ہے ،جس کی وجہ سے یہ صورت بھی کراہت سے خالی نہیں رہے گی۔</p>",6561,jameya-tur-rasheed,زکوة کابیان,مستحقین زکوة کا بیان
2021-12-29,https://almuftionline.com/2021/12/29/6559/,کیا موجودہ زمانہ میں مدرسے یا ٹرسٹ وغیرہ کو بیت المال پر قیاس کیا جاسکتا ہے؟,<p>کیا موجودہ زمانہ میں مدرسے یا ٹرسٹ وغیرہ کو بیت المال پر قیاس کرکے یہ حکم لگانا ٹھیک ہے کہ ان کے پاس رقم آجانے پر وہ رقم معطی کی ملکیت سے نکل جاتی ہے،مگر کسی اور مستحق کی ملکیت میں داخل نہیں ہوتی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ زکوۃ کی ادائیگی میں تملیک مستحق شرط ہے،لیکن ادائیگی اورتملیک  عام ہے،خواہ براہ راست مستحق کوادائیگی اور تملیک ہو یا  بالواسطہ وکیل کے ذریعہ ادائیگی اورتملیک ہو،نیززکوۃ میں ایک ہی شخص معطی اور مستحق دونوں کا وکیل بھی بن سکتا ہے،لانہ معبروسفیر محض فلا بد لہ من الاضافۃ الی الموکل صراحۃ او دلالۃ وعرفا،ونظیرہ النکاح وقبض عمال بیت المال،نیزاس تفصیل کے بعد یہ معلوم ہونا بھی ضروری ہے کہ بیت المال اور وقف میں کسی قدر مشابہت کے ساتھ بنیادی طور پرفرق  بھی ہے،یہ دونوں اس بات میں تو مساوی ومشترک ہیں کہ دونوں میں مال متولی وقف اور وکیل زکوۃ کے قبض میں امانت ہوتا ہے،لیکن درج ذیل فرق کی بنیاد پرزکوۃ کے بارے میں وقف کو بیت المال پر قیاس کرنا درست نہیں:</p><p><strong>بیت المال کے حوالہ سے سائل کی نقل کردہ بات درست نہیں:</strong></p><p> وقف میں مال وقف معطی کے قبضہ سے نکل کر کسی دوسرےشخص کے قبضہ میں نہیں جاتا،اس لیےشرط تملیک کے باعث زکوۃ کا مال بدون تملیک محض وقف کرنے یا وقف املاک میں خرچ کرنے سے زکوۃ ادا نہ ہوگی،جبکہ بیت المال کے قبضہ سے حکما زکوۃ کا مال مستحق کے قبضہ میں  آجاتا ہے،جیساکہ آگےتفصیل سے آتا ہے۔لہذا آپ کا یہ کہنا کہ"" کیا موجودہ زمانہ میں مدرسے یا ٹرسٹ وغیرہ کو بیت المال پر قیاس کرکے یہ حکم لگانا ٹھیک ہے کہ ان کے پاس رقم آجانے پر وہ رقم معطی کی ملکیت سے نکل جاتی ہے،مگر کسی اور مستحق کی ملکیت میں داخل نہیں ہوتی؟""درست نہیں، اس لیے کہ یہ حکم وقف کا ہے،نہ کہ بیت المال کا۔</p><p><strong>موجودہ دینی /رفاہی اداروں کا بیت المال پر کلی قیاس درست نہیں:</strong></p><p>معھذا زکوۃ کودیگر مصارف خیر میں صرف کرنے کے لیےفی زمانہ دینی/رفاہی اداروں کو بیت المال پر قیاس کرنابھی مندرجہ ذیل تین وجوہ کی بنا پر درست نہیں۔</p><p> (۱) شرعی بیت المال چونکہ ریاست کے ماتحت ہوتا ہےاورریاست کو ولایت عامہ حاصل ہوتی ہے،جو نص قرآنی سے ثابت ہے،جس کی وجہ سے بیت المال کا قبضہ  قضاء( قانونی طور پر)معطین  ومستحقین دونوں کا قبضہ ماناگیاہے،لہذاایک طرف اسلامی ریاست میں قانونی طور پر بیت المال کے بغیرزکوۃ کی از خود ادائیگی غیرمعتبر مانی گئی ہے،اگرچہ دیانۃ مالکان کی از خود زکوۃ ادائیگی جائزودرست ہوگی،اوردوسری طرف  چونکہ بیت المال مستحقین کا ولی ووکیل ہے،لہذا شرعی بیت المال  کی وصولی سےقضاء ادائیگی زکوۃ معتبربھی مانی گئی ہے،لیکن دیانۃ بیت المال کا بدون تملیک فقراء زکوۃ کومصارف زکوۃ کے علاوہ دیگر مصارف خیر میں صرف کرنا بھی درست نہیں،یہی وجہ ہے کہ عہد رسالت وعہد خلفاء راشدین سے بیت المال کے چار الگ الگ مدات تھےجن کےحسابات کے ساتھ رقوم بھی الگ الگ جمع کی جاتی تھیں اور ہر ایک کا مصرف بھی الگ الگ تھا،اگرچہ فقراء ان چاروں کے مصرف تھے۔</p><p>(۲)دیگراداروں مثلا مدارس وٹرسٹ وغیرہ کواولا تو ایسی عام ولایت حاصل نہیں اورثانیااگرمخصوص طلبہ یا افراد کے حق میں ولایت حاصل ہوبھی جائے تو اول وہ محدودہوگی اور دوسرے عارضی ہوگی،لہذا ولایت قاصرہ اور عارضہ کا قیاس ولایت عامہ کاملہ پر درست نہیں۔</p><p>(۳)تفصیل بالا سے قیاس کے درست نہ ہونے کی دوسری وجہ بھی معلوم ہوگئی کہ اس قیاس سے جو مقصد حاصل کرنا مقصود ہے،وہ مقصدخودمقیس علیہ میں بھی حاصل نہیں ہے،اس لیے کہ بیت المال میں وصول شدہ اموال زکوۃ سےبھی بدون تملیک فقراء رفاہی کاموں میں خرچ کرنا جائز نہیں،اس لیے کہ  بیت المال کے چار الگ الگ مدات تھے، رفاہی کاموں وغیرہ میں خرچ کے لیے اموال زکوۃ استعمال نہیں ہوتے تھے،بلکہ دیگر متعلقہ مدات سے خرچ ہوتا تھا،اس لیے کہ زکوۃ اورصدقات واجبہ میں مستحق کو تملیک میں دینا ضروری ہے۔</p><p>  دینی ورفاہی اداروں کی بیت المال کے ساتھ جزوی مشابہت:</p><p>دینی اداروں کے ذمہ داران  اگرچہ بظاہر معطی ومستحق دونوں کے وکیل  معلوم ہوتے ہیں،لیکن عرفا درحقیقت صرف مستقل رہائشی مستحق طلبہ کے وکیل سمجھے جاتےہیں۔(معطین کا وکیل ہونا صرف اس حد تک ہےکہ انہوں نے ان کوفقراء کا وکیل تسلیم کرکے انہیں مال حوالے کردیا ہے۔)والثابت بالعرف كالثابت بالنص ،لہذا یہ جزوی طور پر عاملین کی طرح صرف اخذین(طلبہ) کی طرف سے وکیل شمار ہونگے ،ان کا قبضہ حکمامستحقین کا قبضہ شمار ہوگا،اس سےادائیگی زکوۃ بھی متحقق ہوجائے گی،لہذااگرچہ کسی خاص مستحق کی ملکیت میں داخل تو نہیں، لیکن مستحقین کے حق عام کے(جو قائم مقام ملک کے ہے) اس رقم کے ساتھ متعلق ہونے کی وجہ سے نہ تو اس کو انتقال ملکیت لا الی مالک کہاجاسکتا ہےاور نہ ہی معطین کو واپس لینے کا اختیار رہے گا،لہذابدون تملیک متعلقہ مد میں صرف کرنا ہی ضروری ہوگا،اس لیے کہ  ابھی تک یہ امانت ہے۔(تفصیل کے لیے: امداد المفتین:ص۸۸۳ تا ۸۹۶ اور جواہر الفقہ:ج۳،ص۳۱۳، پر رسالہ اماطۃ التشکیک، ملاحظہ ہو۔)</p>",6559,jameya-tur-rasheed,زکوة کابیان,زکوة کے جدید اور متفرق مسائل کا بیان
