issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-01-09,https://almuftionline.com/2024/01/09/12105/,شوہر، بہنوں اور بھتیجوں میں میراث کی تقسیم کا حکم,<p>میری بہن بلقیس بانو کا 22 فروری 2023 کو انتقال ہوگیا، چند دن بعد ان کے شوہر سلطان کا بھی 30 مارچ 2023 کو انتقال ہوگیا۔ میری بہن کی کوئی اولاد نہیں۔ ہمارے والدین اور چچا وغیرہ کا بھی انتقال ہوگیا ہے۔ ہم نو (9) بہنیں اور دو (2) بھائی ہیں، دونوں بھائیوں اور تین بہنوں کا انتقال بلقیس بانو کی زندگی میں ہوگیا تھا، جبکہ پانچ بہنیں ان کی وفات کے وقت زندہ تھیں۔ دو مرحوم بھائیوں میں سے بڑے بھائی کا کوئی بیٹا نہیں ہے، صرف ایک بیٹی ہے، جبکہ چھوٹے بھائی کے دو  بیٹے اور چار بیٹیاں ہیں۔  </p><p>(1)۔۔۔ معلوم یہ کرنا تھا کہ ہم پانچ بہنوں کے علاوہ میرے بھائی کے بیٹوں کا میری بہن کے ترکہ میں حصہ ہے؟ اگر ہے تو کس حساب سے ہوگا؟</p><p>(2)۔۔۔ میرے بہنوئی سلطان کا ایک چچا زاد بھائی اور ایک چچا زاد بہن ہے، کیا اس ترکہ میں ان کا بھی کوئی حصہ ہوگا؟ اگر ہوگا تو کس حساب سے ہوگا؟</p><p>(3)۔۔۔ میری ایک بہن کا انتقال بلقیس بانو کے انتقال کے بعد 18 ستمبر 2023 کو ہوا ہے، اس کی کوئی اولاد نہیں ہے۔ اس بہن کا حصہ کس کو دیا جائے گا؟  </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(1)۔۔۔ آپ کی ہمشیرہ بلقیس بانو نے مرحومہ نے انتقال کے وقت اپنی ملکیت میں جو منقولہ و غیر منقولہ مال و جائیداد ،نقد رقم، سونا چاندی، مالِ تجارت غرض ہر طرح کا چھوٹا بڑا جو بھی سازوسامان چھوڑا ہے یا اگر مرحومہ کا کسی شخص یا ادارے کے ذمے  کوئی قرض واجب ہو، وہ سب مرحومہ کا ترکہ ہے۔ اس میں سےسب سے پہلے اگر مرحومہ کے ذمہ کسی کا قرض واجب الادا ہو تو اس کو ادا کریں، اس کے بعد دیکھیں اگر مرحومہ نے کسی غیر وارث کے حق میں کوئی جائز وصیت کی ہو تو بقیہ مال میں سے ایک تہائی (3/1)مال کی حد تک اس پر عمل کریں۔ اس کے بعد جو کچھ بچ جائے اس کو کُل پینتیس (35) حصوں میں تقسیم کر کے شوہر کو پندرہ (15) حصے اور پانچ بہنوں میں سے ہر ایک کو چار، چار (4، 4) حصے دیں۔ بلقیس بانو کے بھتیجوں اور بھتیجیوں کو کوئی حصہ نہیں ملے گا۔  </p><p>مذکورہ بالا تقسیمِ میراث کی کچھ تفصیل:</p><p>مذکورہ صورت میں شوہر کو نصف اور پانچ بہنوں کو دو ثلث حصہ ملتا ہے، جبکہ بھتیجے عصبہ بنتے ہیں اور بھتیجیاں ذوی الارحام۔ نصف اور ثلثان جمع ہونے کی وجہ سے مسئلہ چھ سے بنا، جس میں سے تین حصے شوہر کو، جبکہ چار حصے بہنوں کو دئیے گئے۔ مخرج حصوں سے کم پڑگیا، اس لیے مسئلہ نے چھ سے سات کی طرف عول کیا، اور چونکہ ذوی الفروض سے کچھ بچا نہیں، اس لیے عصبات کو کچھ نہیں ملا، جبکہ ذوی الارحام کو ویسے ہی اس صورت میں کچھ ملنے والا نہیں تھا۔ عول کے بعد بہنوں کے حصوں میں کسر تھا، چار پانچ پر پورا پورا تقسیم نہیں ہوسکتا تھا، اس لیے تصحیح کے لیے کل عددِ رؤوس پانچ کو عول یعنی سات میں ضرب دیا تو جواب پینتیس آیا، پھر عددِ مضروب یعنی پانچ کو شوہر کے حصے میں ضرب دیا تو جواب پندرہ آیا، جبکہ بہنوں کے حصے چار میں ضرب دیا تو جواب بیس آیا جو پانچ بہنوں پر پورا پورا تقسیم ہوگیا اور ہر ایک بہن کو چار، چار حصے مل گئے۔</p><p>(2)۔۔۔ نمبر (1) میں ذکر کردہ تفصیل کے مطابق بلقیس بانو کے شوہر سلطان صاحب کو ملنے والا سارا حصہ اس کے چچا زاد بھائی کو ملے گا، چچا زاد بہن کو کچھ نہیں ملے گا۔  </p><p>(3)۔۔۔ نمبر (1) میں ذکر کردہ تفصیل کے مطابق بلقیس بانو کے انتقال کے بعد فوت ہونے والی بہن کو ملنے والا حصہ بارہ (12) حصوں پر تقسیم کر کے اس کی زندہ چار بہنوں اور دو بھتیجوں میں سے ہر ایک کو دو، دو (2، 2) حصے دیدیں۔ مرحومہ کی بھتیجیوں کو کچھ نہیں ملے گا۔  </p><h6 class=""has-text-align-right"">حوالہ جات</h6><h5><h5>۔</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>      <span dir=""LTR"">26</span>/جمادی الآخرۃ/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12105,jameya-tur-rasheed,میراث کے مسائل,میراث کے متفرق مسائل
2024-01-08,https://almuftionline.com/2024/01/08/8150/,حیض ونفاس میں بیوی سے استمتاع کا حکم,<p>حیض ونفاس میں بیوی کی شرمگاہ کے علاوہ رانوں کے درمیان بغیر حائل کے شرمگاہ پر موٹا کپڑا رکھ کر اور پستانوں کے درمیان میں انزال کرنا کیسا ہے اور حیض ونفاس میں بیوی سے کس حد تک فائدہ اٹھانے کی گنجائش ہے</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بیوی سے اس کے ماہواری کے ایام میں ناف سے لے کر گھٹنوں تک کے حصے سے بغیر کسی حائل کے فائدہ اٹھانا شرعا جائز نہیں،اس کے علاوہ تمام بدن سےبغیر کسی حائل کے بھی فائدہ اٹھانا جائز ہے۔ لہذا صورت مسئولہ میں بغیر حائل کے رانوں میں انزال کرنا جائز نہیں۔</p><h6 class=""has-text-align-right"">حوالہ جات</h6><h5><h5>قال العلامةابن عابدين رحمه الله: قوله: (وقربان ما تحت إزار) من إضافة المصدر إلى مفعوله، والتقدير: ويمنع الحيض قربان زوجها ما تحت إزارها، كما في البحر. قوله:( يعني ما بين سرة وركبة) فيجوز الاستمتاع بالسرة وما فوقها والركبة وما تحتها ولو بلا حائل، وكذا بما بينهما بحائل بغير الوطء ولو تلطخ دما.(رد المحتار :1/ 292)</h5>
<h5>وفي الفتاوى الهندية: ومنها حرمة الجماع، هكذا في النهاية والكفاية. وله أن يقبلها ويضاجعها ويستمتع بجميع بدنها ما خلا ما بين السرة والركبة عند أبي حنيفة وأبي يوسف، هكذا في السراج الوهاج.(الفتاوى الهندية:1/ 39)</h5>
<h5>قال العلامة الزيلعي رحمه الله: قال رحمه الله (وقربان ما تحت الإزار) أي ويمنع الحيض قربان زوجها ما تحت إزارها؛ لقوله تعالى: {ولا تقربوهن حتى يطهرن} [البقرة: 222] وتحرم المباشرة ما بين السرة والركبة عند أبي حنيفة وأبي يوسف. وقال محمد: يجوز له الاستمتاع منها بما دون الفرج؛ لقوله تعالى: {ويسألونك عن المحيض قل هو أذى فاعتزلوا النساء في المحيض} [البقرة: 222] والمحيض هو موضع الحيض وهو الفرج؛ ولقوله: عليه الصلاة والسلام: ""اصنعوا ما شئتم إلا الجماع""،  ولنا قوله عليه الصلاةوالسلام:""للذي سأله عما يحل له من امرأته وهي حائض، لك ما فوق الإزار"" وقوله عليه الصلاة والسلام لعائشة: ""شدي عليك إزارك"" إذ لو كان الممنوع موضع الدم لا غير، لم يكن لشد الإزار معنى.(تبيين الحقائق شرح كنز الدقائق :1/ 57)</h5>
</h5><p>عبدالہادی</p><p>دارالافتاء، جامعۃ الرشید، کراچی</p><p>25جمادی الاخری1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالهادى بن فتح جان</td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",8150,jameya-tur-rasheed,پاکی کے مسائل,حیض،نفاس اور استحاضہ کا بیان
2024-01-08,https://almuftionline.com/2024/01/08/12084/,گائنی ڈاکٹر کا عدت کے دوران ہسپتال جانے کا حکم,<p>کیا فرماتے ہیں مفتیان کرام اس مسئلے کے بارے میں کہ ایک شخص ہے جو فوت ہوگیا ہے اور  اس کی بیوی  گائنی ڈاکٹر ہے ، تو کیا اس  عورت  کے لیے عدت کے دوران اپنی کلینک میں خواتین کے علاج کے لیے جانا جائز ہے؟ ہمارے محلے کی اکثر خواتین ان سے علاج کرتی ہیں، اس کلینک میں ایک ڈاکٹرنی  اور بھی ہے مگر ڈلیوری کیسز صرف یہ دیکھتی ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>عدت کے دوران عورت کا بلا ضرورت گھر سے باہر نکلنا جائز نہیں ،    البتہ اگر عورت کے پاس نان ونفقہ  کے اخراجات کا بندوبست نہ ہو یا کوئی اور شدید ضرورت ہو تو دن میں گھر سے نکل سکتی ہے اور رات گھرمیں گزارنا  لازمی ہوگا۔</p><p> صورت مسئلہ میں اس عورت کے لیے ہسپتال جانا جائز نہیں، البتہ اگر عدت کے دوران نان ونفقہ کا کوئی بندوبست نہ ہو تو دن میں بقدر ضرورت  کلینک  جانا جائز ہے یا  کسی بھی وقت کوئی  ایمرجنسی کیس ہو  جس میں کسی کی جان جانے کا خطرہ ہو  تو   بھی بقدر ضرورت ہسپتال جا سکتی ہے۔</p><h6 class=""has-text-align-right"">حوالہ جات</h6><h5><h5>قال العلامة  الحصكفي رحمه الله:(ومعتدة موت تخرج في الجديدين وتبيت) أكثر الليل (في منزلها) ؛لأن نفقتها عليها فتحتاج للخروج، حتى لو كان عندها كفايتها صارت كالمطلقة فلا يحل لها الخروج،فتح. وجوز في القنية خروجها لإصلاح ما لا بد لها منه كزراعة ولا وكيل لها.( الدر المختارمع رد المحتار : 3/ 536)</h5>
<h5> قال العلامة السرخسي رحمه الله: وأما المتوفى عنها زوجها فلها أن تخرج بالنهار لحوائجها ولكنها لا تبيت في غير منزلها؛ لما روي""أن فريعة بنت مالك بن أبي سنان أخت أبي سعيد الخدري رضي الله عنه جاءت إلى رسول الله صلى الله عليه وسلم بعد وفاة زوجها تستأذنه أن تعتد في بني خدرة، فقال صلى الله عليه وسلم امكثي في بيتك؛ حتى تنقضي عدتك"". ولم ينكر عليها خروجها للاستفتاء. وعن علقمة  رضي الله تعالى عنه  أن اللاتي توفى عنهن أزواجهن شكون إلى ابن مسعود  رضي الله تعالى عنه  الوحشة فرخص لهن أن يتزاورن بالنهار ولا يبتن في غير منازلهن والمعنى فيه أنه لا نفقة في هذه العدة على زوجها فهي تحتاج إلى الخروج لحوائجها في النهار وتحصيل ما تنفق على نفسها<span dir=""LTR"">.</span> (المبسوط للسرخسي: 6/ 32)</h5>
<h5>في الفتاوى الهندية:المتوفى عنها زوجها تخرج نهارا وبعض الليل ولا تبيت في غير منزلها، كذا في الهداية.(الفتاوى الهندية:1/ 534)</h5>
</h5><p>عبدالہادی</p><p>دارالافتاء، جامعۃ الرشید، کراچی</p><p>25جمادی الاخری1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالهادى بن فتح جان</td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",12084,jameya-tur-rasheed,طلاق کے احکام,عدت کا بیان
2024-01-08,https://almuftionline.com/2024/01/08/12085/,غصہ میں صریح طلاق کا حکم,<p>ایک شخص کا اپنی بیوی سے جھگڑا ہوا  اور اس نے غصہ میں آکر بیوی کو تین طلاق دینے کا ارادہ کیا ، ابھی دو مرتبہ یہ الفاظ (تجھے طلاق ) کہے تھے اور تیسری مرتبہ بھی کہنے والا تھا کہ بیوی نے آکر اس کے منہ پر ہاتھ رکھ کر دبایا اور تیسری مرتبہ الفاظ طلاق ادا نہیں ہوئے ۔ اب سوال یہ کہ کے کتنی طلاق ہوئی؟ اور رجوع کا حق ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر واقعتاًتیسری مرتبہ الفاظ طلاق ادا نہیں ہوئے  تو صرف دورجعی طلاقیں واقع ہوئی ہیں   ،  شوہر کوعدت کے دوران رجوع کا  حق حاصل ہے۔</p><h6 class=""has-text-align-right"">حوالہ جات</h6><h5><h5>في الفتاوى الهندية: ولو قال: أنت طالق، وهو يريد أن يقول: ثلاثا، فقبل أن يقول: ثلاثا، ‌أمسك ‌غيره ‌فمه، أو مات تقع واحدة، كذا في محيط السرخسي في باب التشكيك والتخيير. (الفتاوى الهندية: 1/ 359)</h5>
<h5>قال العلامة ابن مازة البخاري رحمه الله: والموت ينافي إيجاب الطلاق، وهو يريد أن يقول: ثلاثاً فأمسك على فيه رجل فلم يقل شيئاً، أو مات الزوج قبل أن يقول: ثلاثاً فإنه يقع واحدة؛ لأن الزوج ما وصل العدد بالإيقاع هنا فكان العامل قوله: أنت طالق، ونية الثلاث لا تعمل فيه.</h5>
<h5>وفي ""الأصل"" أيضاً: إذا قال لها: أنت طالق وأنت طالق، فماتت المرأة قبل أن يتكلم بالكلام الثاني تقع واحدة بالكلام الأول، ويبطل الكلام الثاني؛ لأن كل كلام عامل في الوقوع، فإنما يعمل ما صادفها وهي حية.(المحيط البرهاني:3/ 480)</h5>
</h5><p>عبدالہادی</p><p>دارالافتاء، جامعۃ الرشید، کراچی</p><p>25جمادی الاخری1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبدالهادى بن فتح جان</td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",12085,jameya-tur-rasheed,طلاق کے احکام,صریح طلاق  کابیان
2024-01-08,https://almuftionline.com/2024/01/08/12242/,غیر مقلدین سے نکاح کرنے کے لیے ان جیسے عقائد کا اظہار کرنا,<p><strong>غیر مقلدین سے نکاح کرنے کے لیے ان جیسے عقائد کا اظہار کرنا</strong></p><p>ہم نے نکاح کے لیے ایک لڑکی پسند کی ہے، ہمارے گھر والوں بھی وہ بہت پسند آئیں، ان کے گھر والوں کو بھی ہم لوگ پسند آئے۔ بس ان کے والد صاحب سخت اہلِ حدیث ہیں تو ان کو اس معاملے پر اختلاف ہے کہ وہ اہلِ حدیث سے باہر لڑکی نہیں دیں گے۔ باقی اور کسی بھی اعتبار سےکوئی مسئلہ نہیں ہے۔</p><p>ان سے ملاقات ہوئی تو انہوں نے جن مسئلوں کو اٹھایا اس میں درج ذیل مسائل بھی ہیں:</p><p>۱. عقیدے کا مسئلہ (جس میں وجود باری تعالیٰ پہ سوال کیا کہ اللہ تعالیٰ کہاں کہاں موجود ہیں؟)</p><p>۲. طریقہ نماز کا مسئلہ (نمازِ نبوی میں جو طریقہ نبی کریمﷺ سے ثابت شدہ درج ہے، اس طریقے سے نماز کیوں نہیں پڑھتے؟)</p><p>۳. ائمہ اربعہ کا مسئلہ (انکا موقف ہے کہ اﷲ اور نبی ایک ہیں، قرآن  ایک ہے تو نبی کا طریقہ نماز بھی ایک ہی ہوگا تومختلف مسالک کیوں بنائے گئے؟)</p><p>۴. طلاق کا مسئلہ ( آپ قرآن کی خود تفسیر پڑھیں اور خود دیکھیں، اﷲ نے سورۃ طلاق میں جو طریقہ بتایا ہے وہ درست ہے یا آپ کے ائمہ کرام کا طریقہ درست ہے؟)</p><p>ہم ان سے جلد نکاح کرنا چاہتے ہیں، کوئی ایسا طریقہ بتایے کہ سانپ بھی مر جائے اور لاٹھی بھی نہ ٹوٹے، کیا میں ان جیسے عقائد کا صرف زبان سے اظہار کر سکتا ہوں؟ جبکہ دل میرے تمام عقائد صحیح ہوں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بطورتمہیدجاننا چاہیےکہ اہلِ حدیث حضرات کا اہل السنہ والجماعہ کے ساتھ بعض اصولی مسائل میں اختلاف ہے، جیسے اجماع اور قیاس کو حجت نہ سمجھنا، ائمہ اربعہ کی تقلید کو جائز نہ سمجھنا، صفاتِ باری تعالی اور ایک مجلس کی تین طلاق کو ایک سمجھنا وغیرہ، جبکہ یہ تمام عقائد گمراہ کن اور امت کے متفق علیہ عقائد کے خلاف  ہیں،  اس لیے صرف نکاح کی خاطر زبان سے ان عقائد کا اظہار کرنے یا ان میں نرمی کا برتاؤ کرنا درست  نہیں،نیززبان سے ان کے عقائد کا اظہار کرنے اور دل میں اہل سنت والے عقائد رکھنے کی صورت میں غلط بیانی اور دھوکہ دہی کا ارتکاب کرنا لازم آتا ہے، اس لیے اس کی قطعا اجازت نہیں۔</p><p> نیز غیر مقلدین سے شادی کرنے کے بعد بھی میاں بیوی کے درمیان ہم آہنگی نہ ہونے کے باعث کافی مسائل درپیش آتے ہیں، جس کا نتیجہ بعض اوقات طلاق اور بعض مرتبہ آدمی کے خود غیر مقلد ہونے کی صورت میں ظاہر ہوتا ہے، جو کسی بھی طرح گمراہی سے کم نہیں ہے۔اس لیے اپنے اصولی عقائد کی وضاحت کے ساتھ ان کو یہ کہا جائے کہ اس اختلاف کے باوجود ہمارا شرعاً نکاح ہو سکتا ہے، پھر اگر وہ اپنی بیٹی کا آپ کے ساتھ نکاح کرنے پر آمادہ ہوں تو فبہا، ورنہ انکار کر دیا جائے۔</p><h6 class=""has-text-align-right"">حوالہ جات</h6><h5><h5><strong>شفاء العليل في مسائل القضاء والقدر والحكمة والتعليل (ص: 82) لشمس الدين محمد بن  أبي بكر ابن قيم الجوزية (المتوفى: 751ه</strong><strong>ـ) دار المعرفة، بيروت، لبنان:</strong></h5>
<h5>والتأويل الباطل يتضمن تعطيل ما جاء به الرسول والكذب على المتكلم أنه أراد ذلك المعنى فتتضمن إبطال الحق وتحقيق الباطل ونسبة المتكلم إلى ما لا يليق به من التلبيس والألغاز مع القول عليه بلا علم أنه أراد هذا المعنى فالمتأول عليه أن يبين صلاحية اللفظ للمعنى الذي ذكره أولا واستعمال المتكلم له في ذلك المعنى في أكثر المواضع حتى إذا استعمله فيما يحتمل غيره حمل على ما عهد منه استعماله فيه وعليه أن يقيم دليلا سالما عن المعارض على الموجب لصرف اللفظ عن ظاهره وحقيقته إلى مجازه واستعارته وإلا كان ذلك مجرد دعوى منه فلا تقبل.</h5>
<h5><strong>المبسوط للسرخسي (6/ 57)</strong> <strong>دار المعرفة – بيروت</strong><strong>:</strong></h5>
<h5>(قال) وهذه المسألة مختلف فيها بيننا وبين الشيعة على فصلين (أحدهما) أنه إذا طلقها في حالة الحيض أو في طهر قد جامعها فيه يقع الطلاق عند جمهور الفقهاء وعندهم لا يقع (والثاني) أنه إذا طلقها ثلاثا جملة يقع ثلاثا عندنا والزيدية من الشيعة يقولون تقع واحدة والإمامية يقولون لا يقع شيء ويزعمون أنه قول علي كرم الله وجهه، وهو افتراء منهم على علي - رضي الله تعالى عنه - فقد ذكر بعد هذا في كتاب الطلاق عن علي وابن مسعود - رضي الله تعالى عنهما - أن الثلاث جملة تقع بإيقاع الزوج والمشهور من قول علي .</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>8/رجب المرجب 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12242,jameya-tur-rasheed,نکاح کا بیان,نکاح کے جدید اور متفرق مسائل
2024-01-07,https://almuftionline.com/2024/01/07/11951/,مشترکہ جائیداد کی تقسیم,"<p>راحیل صاحب کا سجیل صاحب کے ساتھ مشترکہ گھر تھا۔جس کے دونوں برابر کے حصہ دار تھے۔ان کے والد کی زندگی میں بنک میں کچھ رقم بھی تھی جس میں اسی لاکھ کے قریب رقم کے سجیل صاحب نے پلاٹ لیے جس کا منافع ان کا ہونا تھا، لیکن نیب میں ان پرکیس کی وجہ سے انہو ں نے بیچے نہیں اور ان کی قیمت بڑھتی رہی اور راحیل صاحب نے گاڑی کا کام کیا اور منافع لے کر اصل رقم لوٹا دی۔بعد میں اسی بنک کی رقم سے جو کہ ایک کڑور 70 لاکھ تھی، راحیل صاحب بنک کے ذریعے گھر لے رہے تھے، جبکہ ان کے والد نے کہا تھا کہ گھر میں جو حصے کے پیسے راحیل صاحب کے بچیں گے وہ سجیل صاحب ادا کریں گے جس سے قسط دینے میں آسانی ہو جائے گی۔لیکن اسی دوران ان کی وفات ہو گئی اور راحیل صاحب کو ان کی بہن کے ساتھ مشترکہ گھر لینا پڑا۔ نیب کی وجہ سے یہ گھر صرف بہن کے نام سے لیا گیا،ان کی بہن نے کہا کہ اس کا گھر اس کے بعد ہمارا ہو جائے گا، لیکن اس کی زندگی میں اسکے نام ہو گا اور یوں ان بھائیوں میں زبانی یہ طے پایا کہ پرانا گھر سجیل صاحب کا ہو جائے گا ۔ساتھ راحیل صاحب نے سارے پلاٹ بھی ان کو دیے جو انھوں نے خریدے تھے، کیونکہ انہیں پرانا گھر مل رہا تھا۔ اب نئے گھر میں ہم اکٹھے نہیں چل سکے اور الگ ہونا چاہتے ہیں۔آپ سے یہ جاننا چاہتے ہیں کہ ہم نے اس گھر کا حصہ اس بات پر مشروط چھوڑ ا تھا کہ نیا گھر بہن کے بعد ہمارا ہو گا جو کہ اب نہیں رہا تو کیا ہمیں ہمارے پرانے گھر سے حصہ ملے گا؟دوسرا یہ کہ اگر حصہ ملے گا تو جو پلاٹ کے مقابل رقم ایک کڑور 70لاکھ ہم نے لئے وہ 80لاکھ سے ایڈجسٹ ہوں گےتو اس کا آپس میں کیا طریقہ کار ہو گا ؟کیونکہ ہم وہ رقم گھر خریدنے میں لگا چکے ہیں ۔ برائےمہربانی رہنمائی فرما دیں:</p><p>1- پرانا مشترکہ گھر راحیل صاحب اور سجیل صاحب دونوں کے نام تھا جو کہ ان کے پچھلے گھر سے شفٹ ہونے پر خریدا گیا ۔ہم ان کے ساتھ تقریبآ 18 سال اکٹھے رہے۔</p><p>2۔بنک کی رقم سے ان دونوں کو کاروبار کرنے کو کہا ۔منافع لے کر اصل رقم بنک میں واپس ڈالنی تھی۔</p><p>3۔سجیل صاحب نےاپنے نام سے خریدکر پلاٹ کا کام شروع کیا، لیکن نیب کی وجہ سے پلاٹ بیچے نہیں ۔منافع کی رقم ان کی تھی اصل واپس اکاؤنٹ میں دینی تھی۔راحیل صاحب نے 2 گاڑیاں لی ،منافع رکھ کر رقم لوٹا دی۔</p><p><span dir=""RTL""> 4۔سب زبانی معاملہ تھا گھر ان کے نام نہیں کیا ۔پلاٹ پہلے ہی ان کے نام سے انہوں نے خریدے تھے۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ والد کا ترکہ باقاعدہ تقسیم نہیں ہوا،اس لیےنیا گھر اور پرانا گھر دونوں والد کے ترکہ میں شامل ہیں،اس لیے کہ نیا گھر بھی والد کی رقم سے خریدا گیا ہے، لہذا دونوں گھر والد کے ترکہ میں تقسیم ہونگے اور ہر گھر میں تمام ورثہ کا حصہ ہوگا اوروالد کی بینک میں جمع کردہ میں سے جس جس قدر رقم جس بھائی نے  بطور قرض لی تھی وہ رقم وہ ترکہ میں شامل کرے گا اور منافع کی رقم کا وہ خود مالک ہوگا اور ترکہ میں شامل نہیں ہوگی۔</p><h6 class=""has-text-align-right"">حوالہ جات</h6><h5><h5>۔۔۔۔۔۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۴جمادی الثانیۃ۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نواب الدین </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11951,jameya-tur-rasheed,تقسیم جائیداد کے مسائل,متفرّق مسائل
2024-01-07,https://almuftionline.com/2024/01/07/13114/,مہینے کے درمیان سے شروع ہونے والی عدتِ وفات ایک سو تیس دن ہے,<p>میری ساس کی عدت 5 نومبر شام سے شروع ہوئی،ان کے شوہر کا انتقال 5 نومبر کی شام تین بج کر انسٹھ منٹ پر ہوا،اب آپ سے درخواست ہے کہ ان کی عدت ختم ہونے کی تاریخ اور وقت بتادیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جس عورت کا شوہر وفات پاجائے اس کی عدت چار مہینے دس دن ہوتی ہے،عدت میں اسلامی مہینوں کا اعتبار کیا جاتا ہے،اگر عدت مہینے کی پہلی تاریخ سے شروع ہو تو مطلقاً چار ماہ(چاہے انتیس کے ہوں یا تیس کے) اور دس دن عدت ہوتی ہے،جبکہ مہینے کے درمیان سے شروع ہونے کی صورت میں ایک سو تیس دن عدت شمار ہوتی ہے۔</p><p>چونکہ آپ کی ساس کی عدت 5 نومبر سے شروع ہوئی ہے جو اسلامی تقویم کے لحاظ سے 20 ربیع الثانی بنتا ہے،اس لئے ان کی عدت ایک سو تیس دن ہوگی،جو 14 مارچ 2024 بمطابق 3 رمضان(اندازاً) کو اسی وقت پوری ہوگی جس وقت ان کے شوہر کا انتقال ہوا تھا۔</p><h6 class=""has-text-align-right"">حوالہ جات</h6><h5><h5>""الدر المختار "" (3/ 509):</h5>
<h5>""وأما ممتدة الحيض فالمفتى به كما في حيض الفتح تقدير طهرها بشهرين، فستة أشهر للإطهار وثلاث حيض بشهر احتياطا (ثلاثة أشهر) بالأهلة لو في الغرة وإلا فبالأيام بحر وغيره"".</h5>
<h5>قال ابن  عابدین رحمہ اللہ :"" (قوله: وإلا فبالأيام) في المحيط: إذا اتفق عدة الطلاق والموت في غرة الشهر اعتبرت الشهور بالأهلة وإن نقصت عن العدد، وإن اتفق في وسط الشهر. فعند الإمام يعتبر بالأيام فتعتد في الطلاق بتسعين يوما، وفي الوفاة بمائة وثلاثين"".</h5>
</h5><p>محمد طارق</p><p>دارالافتاءجامعۃالرشید</p><p>24<span dir=""LTR"">/</span>جمادی الثانیہ1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13114,jameya-tur-rasheed,طلاق کے احکام,عدت کا بیان
2024-01-07,https://almuftionline.com/2024/01/07/13116/,گھر فروخت ہوجانے کی صورت میں معتدہ کا دوسرے گھر منتقل ہونا,<p>جس گھر میں ان کے شوہر کا انتقال ہوا وہ گھر فروخت ہوچکا ہے،بڑے بیٹے کا گھر ہے،لیکن وہ چھوٹے بیٹے کے گھر منتقل ہونا چاہ رہی ہے،اس حوالے سے راہنمائی فرمادیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جس گھر میں شوہر کا انتقال ہوا جب اس میں عدت گزارنا ممکن نہیں رہا،اگرچہ کرایہ پر لے کر ہی کیوں نہ ہو تو پھر وہ جس بیٹے کے گھر چاہے منتقل ہوسکتی ہے۔</p><h6 class=""has-text-align-right"">حوالہ جات</h6><h5><h5>""الدر المختار "" (3/ 536):</h5>
<h5>""(وتعتدان) أي معتدة طلاق وموت (في بيت وجبت فيه) ولا يخرجان منه (إلا أن تخرج أو يتهدم المنزل، أو تخاف) انهدامه، أو (تلف مالها، أو لا تجد كراء البيت) ونحو ذلك من الضرورات فتخرج لأقرب موضع إليه،وفي الطلاق إلى حيث شاء الزوج، ولو لم يكفها نصيبها من الدار اشترت من الأجانب مجتبى، وظاهره وجوب الشراء - لو قادرة -، أو الكراء بحر، وأقره أخوه والمصنف"".</h5>
</h5><p>محمد طارق</p><p>دارالافتاءجامعۃالرشید</p><p>24<span dir=""LTR"">/</span>جمادی الثانیہ1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13116,jameya-tur-rasheed,طلاق کے احکام,عدت کا بیان
2024-01-07,https://almuftionline.com/2024/01/07/11861/,زمین مزارعت پردینےوالےایک شریک کامزارع سےاپنے عمل پرعقداجارہ کاحکم,<p>دو شراکت داروں نے زمین ٹھیکے پر لی، ایک کا دو ثلث ہے اور ایک کا ثلث ۔ یعنی ایک نے پانچ لاکھ دیئے اور دوسرے نے دس لاکھ ۔اب یہ زمین انہوں نے کسی اور بندے کو اجرت پر دی ہے ثلث پر، وہ اس میں کھتی باڑی کرےگا ۔ اب ان شراکت داروں میں ثلث والا کہتا ہے کہ میں چاہتا ہوں کہ میں بھی اس زمین کا اجیر بنوں،میں بھی کام کروں اور مجھے بھی اپنے شرکت کے علاوہ کام کرنے کا بھی حصہ ملے۔ کیا یہ جائز ہے کہ نہیں کہ وہ شریک بھی ہے اور اجیر بھی بنتا ہے ؟ مدلل جواب چاہئیے ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جب یہ دو معاملے الگ الگ ہیں:(۱)ایک شراکت داروں کازمین کی  ایک تہائی پیداوارپرمزارعت کا معاملہ کرنا اور (۲)دوسرا زمین کے مزارع کے ساتھ ایک شریک کا بطور اجیر معاملہ کرناتوایسی صورت میں کسی بھی شریک کا مزارع کے پاس اجیر بننا جائز ہے،بشرطیکہ شریک اسےاپنے کو اجیر بنانے پرمجبور نہ کرے،لہذاوہ اصل زمین میں شرکت کے تناسب سے اپنے حصے کے علاوہ  مزارع کے حصے میں  سےاپنے عمل کی طے شدہ اجرت کا بھی مستحق ہوگا۔</p><h6 class=""has-text-align-right"">حوالہ جات</h6><h5><h5>۔۔۔۔۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۴جمادی الثانیۃ۱۴۴۵ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نواب الدین </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",11861,jameya-tur-rasheed,اجارہ یعنی کرایہ داری اور ملازمت کے احکام و مسائل,ملازمت کے احکام
2024-01-07,https://almuftionline.com/2024/01/07/9087/,” قرآن آسان ہندی ترجمہ از حافظ نذر احمدصاحب”پڑھنے کا حکم,"<p>میں قرآن مجید کا ہندی زبان میں ترجمہ پڑھتا ہوں ۔ کتاب کا نام "" قرآن آسان ہندی ترجمہ از حافظ نذر احمد"" ہے ۔ کیا اس کو پڑھنا درست ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یہ ترجمہ چونکہ  ہندی زبان اور ہندی رسم الخط میں ہے اور ہمارے ہاں ہندی رسم الخط سے بہت  کم لوگ آشنا ہیں،نیز پوراترجمہ پڑھے بغیر کسی ترجمہ کے بارے میں اظہار خیال کرنا  اور پڑھنے کا مشورہ دینا یا اس سے منع کرنا  امانت اور دینی ذمہ داری کے خلاف ہے ،اس لیےاس ترجمہ کے بارے میں  اپنے علاقے کےمتدین  اہل علم یا کسی معتبر دار الافتاء سے رجوع فرمالیں ۔تاہم ہندی زبان میں پڑھنے کے لیے ترجمہ قرآن از مولانا ارشدمدنی صاحب  بہترانتخاب ہے۔</p><h6 class=""has-text-align-right"">حوالہ جات</h6><h5><h5>حدثنا أبو كريب قال: حدثنا وكيع، عن داود بن أبي عبد الله، عن ابن جدعان، عن جدته، عن أم سلمة، قالت: قال رسول الله صلى الله عليه وسلم: ""المستشار مؤتمن""<span dir=""LTR"">)</span>سنن الترمذي<span dir=""LTR"">:</span>5/ 126 ت شاكر)</h5>
<h5>وَعَنْ أَبِي هُرَيْرَةَ رضي الله عنه قَالَ: قَالَ رَسُولُ اللَّهِ صلى الله عليه وسلم: مَنْ أَفْتَى بِغَيْرِ عِلْمٍ كَانَ إِثْمُهُ عَلَى مَنْ أَفْتَاهُ ،وَمَنْ أَشَارَ عَلَى أَخِيهِ بِأَمْرٍ يَعْلَمُ أَنَّ الرُّشْدَ فِي غَيْرِهِ فَقَدْ خانه . رَوَاهُ أَبُو دَاوُد</h5>
<h5><span dir=""LTR"">)</span> مشكاة المصابيح<span dir=""LTR"">:</span>1/ 81)</h5>
</h5><p>رفیع اللہ</p><p>دار الافتاء جامعۃ الرشید کراچی</p><p>24جمادی الأخری 1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>رفیع اللہ غزنوی بن عبدالبصیر</td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",9087,jameya-tur-rasheed,قرآن کریم کی تفسیر اور قرآن سے متعلق مسائل کا بیان,متفرّق مسائل
