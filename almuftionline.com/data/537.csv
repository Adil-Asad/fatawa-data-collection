issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-01-29,https://almuftionline.com/2022/01/29/7895/,تقسیم میراث کی ایک صورت کا حکم (سات بھتیجوں اور چاربھتیجیوں میں میراث کی تقسیم),<p>میرے تایا ابو فوت ہو گئے ہیں، ان کے آباؤ اجداد میں سے کوئی بھی زندہ نہیں ہے۔ ان کی اولاد بھی نہیں ہے۔ ان کے بھائی اور بہنیں بھی فوت ہو چکے ہیں۔ ان کے ورثاء میں7 بھتیجے اور  4 بھتیجیاں زندہ ہیں۔  وراثت کس  طرح تقسیم ہو گی۔ ہر وارث کو  کتنا کتنا حصّہ ملے گا۔ تفصیل سے بتا دیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ  میں میت کے کل   ترکہ سے تجہیز و تکفین کا خرچ نکالنے کے بعد اگر مرحوم  کے ذمہ کسی کا قرض ہو تو اس قرض کی  ادائیگی کی جائے، پھر اگر مرحوم نے کوئی جائز  وصیت کی ہو تو باقی ماندہ ترکہ کے ایک تہائی تک اسے پورا کیا جائے۔ پھر جو ترکہ باقی  بچ جائے اس کے کل  7 حصے کئے جائیں  گے، جس میں سے ہر ایک بھتیجے کو ایک (1)حصّہ ملے گا ۔  فیصدی حساب سے ہر بھتیجے کو کل ترکہ کا <span dir=""LTR"">14.2857%</span>فیصد حصّہ ملے گا۔  شرعی اصولوں کے مطابق بھتیجوں کے ہو تے ہوئے بھتیجیوں کو کچھ بھی نہیں ملے گا۔</p>",7895,jameya-tur-rasheed,میراث کے مسائل,میراث کے متفرق مسائل
2022-01-29,https://almuftionline.com/2022/01/29/7894/,تقسیم میراث کی ایک صورت کا حکم (ایک بیوہ، دو بیٹیوں، تین بھائی اور دو بہنوں میں وراثت کی تقسیم۔),<p>1۔میرے بھائی جان فوت ہو گئے ہیں اور مرحوم کے ماں باپ، آباؤ اجداد پہلے ہی فوت ہو چکے ہیں۔ مرحوم کے ورثاء میں ایک بیوہ، دو بیٹیاں، تین بھائی اور دو بہنیں ہیں۔ مرحوم کی ملکیت میں زرعی زمین، پلاٹ اور گھر ہیں۔ ورثاء کے کتنے کتنے حصے ہوں گے؟</p><p>2۔ نیز مرحوم سرکاری ملازم بھی تھا، تو گورنمنٹ سے ملنے والی رقم  کے وارث کون کون ہوں گے  اور  کتنا کتنا حصّہ ہو گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>1۔وفات کے وقت مرحوم کی ملکیت میں جو بھی منقولی و غیر منقولی اشیاء  تھیں  جیسے  زرعی زمین، پلاٹ، گھر اور اسی طرح دیگر استعمال کی چھوٹی بڑی   اشیاء وغیرہ  ان سب کی موجودہ مالیت لگائی جائے  گی۔ اس میں سے تجہیز و تکفین کا خرچ نکالنے کے بعد اگر مرحوم  کے ذمہ کسی کا قرض ہو تو اس قرض کی  ادائیگی کی جائے، پھر اگر مرحوم نے کوئی جائز  وصیت کی ہو تو باقی ماندہ ترکہ کے ایک تہائی تک اسے پورا کیا جائے۔ اس کے بعد بچے ہوئے ترکہ کے192 حصے بنائے جائیں گے  اور انہیں درج ذیل طریقے کے مطابق ورثاء میں تقسیم کیا جائے  گا ۔</p><table align=""left"" border=""1"" cellpadding=""0"" cellspacing=""0"">
<tbody>
<tr>
<td style=""height:1px; width:143px"">
<p><strong>فیصدی حصص (کل  %100)</strong></p>
</td>
<td style=""height:1px; width:144px"">
<p><strong>عددی حصص (کل</strong><strong><span dir=""LTR"">192</span></strong><strong>      حصے)</strong></p>
</td>
<td style=""height:1px; width:128px"">
<p><strong><span dir=""RTL"">ورثاء</span></strong></p>
</td>
<td style=""height:1px"">
<p><strong><span dir=""RTL"">نمبر شمار</span></strong></p>
</td>
</tr>
<tr>
<td style=""height:1px; width:143px"">
<p><span dir=""LTR"">12.5%</span></p>
</td>
<td style=""height:1px; width:144px"">
<p><span dir=""LTR"">24</span></p>
</td>
<td style=""height:1px; width:128px"">
<p>مرحوم کی  زوجہ</p>
</td>
<td style=""height:1px"">
<p><span dir=""LTR"">1</span></p>
</td>
</tr>
<tr>
<td style=""height:1px; width:143px"">
<p><span dir=""LTR"">33.3333%</span></p>
</td>
<td style=""height:1px; width:144px"">
<p><span dir=""LTR"">64</span></p>
</td>
<td style=""height:1px; width:128px"">
<p>پہلی بیٹی</p>
</td>
<td style=""height:1px"">
<p><span dir=""LTR"">2</span></p>
</td>
</tr>
<tr>
<td style=""height:1px; width:143px"">
<p><span dir=""LTR"">33.3333%</span></p>
</td>
<td style=""height:1px; width:144px"">
<p><span dir=""LTR"">64</span></p>
</td>
<td style=""height:1px; width:128px"">
<p>دوسری بیٹی</p>
</td>
<td style=""height:1px"">
<p><span dir=""LTR"">3</span></p>
</td>
</tr>
<tr>
<td style=""height:1px; width:143px"">
<p><span dir=""LTR"">5.2083%</span></p>
</td>
<td style=""height:1px; width:144px"">
<p><span dir=""LTR"">10</span></p>
</td>
<td style=""height:1px; width:128px"">
<p>پہلا   بھائی</p>
</td>
<td style=""height:1px"">
<p><span dir=""LTR"">4</span></p>
</td>
</tr>
<tr>
<td style=""height:1px; width:143px"">
<p><span dir=""LTR"">5.2083%</span></p>
</td>
<td style=""height:1px; width:144px"">
<p><span dir=""LTR"">10</span></p>
</td>
<td style=""height:1px; width:128px"">
<p>دوسرا بھائی</p>
</td>
<td style=""height:1px"">
<p><span dir=""LTR"">5</span></p>
</td>
</tr>
<tr>
<td style=""height:1px; width:143px"">
<p><span dir=""LTR"">5.2083%</span></p>
</td>
<td style=""height:1px; width:144px"">
<p><span dir=""LTR"">10</span></p>
</td>
<td style=""height:1px; width:128px"">
<p>تیسرا بھائی</p>
</td>
<td style=""height:1px"">
<p>6</p>
</td>
</tr>
<tr>
<td style=""height:1px; width:143px"">
<p><span dir=""LTR"">2.6041%</span></p>
</td>
<td style=""height:1px; width:144px"">
<p><span dir=""LTR"">5</span></p>
</td>
<td style=""height:1px; width:128px"">
<p>پہلی بہن</p>
</td>
<td style=""height:1px"">
<p><span dir=""LTR"">7</span></p>
</td>
</tr>
<tr>
<td style=""height:1px; width:143px"">
<p><span dir=""LTR"">2.6041%</span></p>
</td>
<td style=""height:1px; width:144px"">
<p><span dir=""LTR"">5</span></p>
</td>
<td style=""height:1px; width:128px"">
<p>دوسری بہن</p>
</td>
<td style=""height:1px"">
<p><span dir=""LTR"">8</span></p>
</td>
</tr>
</tbody>
</table><p> </p><p> </p><p> </p><p> </p><p> </p><p> </p><p> </p><p> </p><p> </p><p>2۔   واضح رہے کہ سرکاری ملازم کی وفات کے بعد حکومت کی طرف سے ملنے والی رقوم مختلف اقسام  کی ہوتی ہیں جیسے جی پی فنڈ، بینوولنٹ فنڈ، گروپ انشورنس ،  گریجویٹی فنڈ اور ماہانہ  پنشن وغیرہ ۔ ان میں ماہانہ پنشن، بینوولنٹ فنڈ اور  گروپ انشورنس کی ملنے والی رقم    دراصل حکومت کی طرف سے عطیہ یا انعام   ہوتا ہے اور ملازم کی تنخواہ کا حصّہ  نہیں ہوتا ۔ چنانچہ حکومت جس شخص کو یا جن افراد کو اپنے قانون کے مطابق  نامزد کرکے دے گی، وہی شخص یا وہی افراد اس کے مالک ہوں گے لہذا صورت مسئولہ  میں  بھائی     کے انتقال کے بعد اگر حکومت کی طرف سے ملنے والی رقم  مرحوم کی بیوہ  کے نام پر  آ رہی ہے تو  وہ مرحوم کی بیوہ کی ملکیت ہے، یہ مرحوم کی وراثت میں تقسیم نہیں  ہو گی اور اس  میں  دیگر ورثاء کا حق  نہیں  ہو گا۔ اس سلسلے میں حکومت کے متعلقہ ادارے سے  تفصیل معلوم کر لینا چاہیے۔</p><p>البتہ گریجویٹی فنڈ ، جی پی فنڈ اور دیگر ایسے  فنڈز جن کا مرحوم  اپنی زندگی میں قانونی طور پر اس طرح حق دار ہو گیا تھا کہ وہ ان کا مطالبہ کر سکتا  تھا، ان میں وراثت جاری ہو گی۔ اس لیے کہ ان میں تنخواہ کا جو حصہ کاٹ کر جمع کیا جاتا ہے، اس پر مسلسل ملازم کا حق رہتا ہے اور اس کا مطالبہ وہ لازماً اپنی زندگی میں کر سکتا ہے، اس لیے اس میں شامل ہونے والی رقم اس کا لازمی مالی حق ہے جو اس کے ترکے میں شامل ہے اور اگر وہ اس کی وفات کے بعد ملے تو یہ تمام ورثاء میں تقسیم ہو گا۔ چنانچہ اگر یہ دوسری صورت  ہے تو مرحوم  کے  درج بالا ورثاء کو  باقی ترکہ کی طرح اس میں سے بھی ا ن کا شرعی حصہ  دیا  جائے گا۔</p>",7894,jameya-tur-rasheed,میراث کے مسائل,میراث کے متفرق مسائل
2022-01-29,https://almuftionline.com/2022/01/29/7893/,تقسیم میراث کی ایک صورت کا حکم (مرحوم کی والدہ دوبھائی اوردوبہنوں میں تقسیم وراثت),<p>میرا بھتیجا فوت ہو گیا ہے۔  اس کے ورثاء میں اس کی امی، دو بھائی اور دو بہنیں ہیں۔ وراثت کس طرح تقسیم ہو گی اور ہر وارث کو کتنا حصّہ ملے گا؟ تفصیل سے بتا دیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p><a name=""_Hlk94302777"">صورت مسئولہ  میں میت کے کل   ترکہ سے تجہیز و تکفین کا خرچ نکالنے کے بعد اگر مرحوم  کے ذمہ کسی کا قرض ہو تو اس قرض کی  ادائیگی کی جائے، پھر اگر مرحوم نے کوئی جائز وصیت کی ہو تو باقی ماندہ ترکہ کے ایک تہائی تک اسے پورا کیا جائے۔ پھر جو ترکہ باقی  بچ جائے اس کے کل   36 حصے کئے جائیں اور انہیں درج ذیل طریقے کے مطابق ورثاء میں تقسیم کیا جائے ۔</a></p><table align=""left"" border=""1"" cellpadding=""0"" cellspacing=""0"">
<tbody>
<tr>
<td style=""height:35px; width:152px"">
<p><strong>فیصدی حصص (کل  %100)</strong></p>
</td>
<td style=""height:35px; width:141px"">
<p><strong>عددی حصص (کل</strong><strong><span dir=""LTR"">36</span></strong><strong>      حصے)</strong></p>
</td>
<td style=""height:35px; width:156px"">
<p><strong><span dir=""RTL"">ورثاء</span></strong></p>
</td>
<td style=""height:35px; width:55px"">
<p><strong><span dir=""RTL"">نمبر شمار</span></strong></p>
</td>
</tr>
<tr>
<td style=""height:29px; width:152px"">
<p>16.666%</p>
</td>
<td style=""height:29px; width:141px"">
<p>6</p>
</td>
<td style=""height:29px; width:156px"">
<p><span dir=""RTL"">مرحوم کی  والدہ </span></p>
</td>
<td style=""height:29px; width:55px"">
<p>1</p>
</td>
</tr>
<tr>
<td style=""height:30px; width:152px"">
<p>27.7777%</p>
</td>
<td style=""height:30px; width:141px"">
<p>10</p>
</td>
<td style=""height:30px; width:156px"">
<p><span dir=""RTL"">بھائی </span></p>
</td>
<td style=""height:30px; width:55px"">
<p>2</p>
</td>
</tr>
<tr>
<td style=""height:29px; width:152px"">
<p>27.7777%</p>
</td>
<td style=""height:29px; width:141px"">
<p>10</p>
</td>
<td style=""height:29px; width:156px"">
<p><span dir=""RTL""> بھائی </span></p>
</td>
<td style=""height:29px; width:55px"">
<p><span dir=""LTR"">3</span></p>
</td>
</tr>
<tr>
<td style=""height:29px; width:152px"">
<p>13.8888%</p>
</td>
<td style=""height:29px; width:141px"">
<p>5</p>
</td>
<td style=""height:29px; width:156px"">
<p><span dir=""RTL"">بہن </span></p>
</td>
<td style=""height:29px; width:55px"">
<p>4</p>
</td>
</tr>
<tr>
<td style=""height:29px; width:152px"">
<p>13.8888%</p>
</td>
<td style=""height:29px; width:141px"">
<p>5</p>
</td>
<td style=""height:29px; width:156px"">
<p><span dir=""RTL"">بہن </span></p>
</td>
<td style=""height:29px; width:55px"">
<p>5</p>
</td>
</tr>
</tbody>
</table>",7893,jameya-tur-rasheed,میراث کے مسائل,میراث کے متفرق مسائل
2022-01-29,https://almuftionline.com/2022/01/29/7868/,ادھار خریداری کے بعد متعاقدین کا باہمی رضامندی سے سامان کی قیمت میں اضافہ کرنا,<p>میں نے ایک تاجر کو 20 دن کے ادھار پر اناج فروخت کرنے کا معاہدہ کیا ہے ، اناج تاجر کے حوالے بھی کر دیا ہے ، اب ریٹ بڑھ گئے ہیں ، کیا ابھی زیادہ در قم لے سکتا ہوں، کیا یہ جائز ہو گا؟ جبکہ خریدنے والا بھی زیادہ رقم دینے پر راضی ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ شریعت کا یہ اصول ہے کہ خرید و فروخت کا معاملہ مکمل  ہو جانے کے بعد سامان کی قیمت میں  خریدار یا فروخت کنندہ میں سے کسی کیلئے  یک طرفہ تبدیلی کرنا جائز نہیں ہے، چاہے معاملہ نقد ہوا ہو یا ادھار۔ چنانچہ  جو قیمت دونوں کے درمیان طے ہوئی تھی خریدار پر وہی قیمت دینا لازم ہے  ،یعنی آپ کے لئے ریٹ بڑھ جانے کی بنیاد پر قیمت میں اضافے کا مطالبہ کرنا تو جائز نہیں ہے  البتہ  اگر  خریدار بغیر کسی شرط کے اپنی رضا مندی  سے قیمت میں کچھ اضافہ کر ے تو ایسا کرنا   اس  کیلئے جائز ہے، بلکہ اگر ثمن میں اس کی طرف سے یہ اضافہ  ایسے وقت میں ہو کہ اناج اسی طرح موجود ہو یعنی استعمال نہ ہوا ہو  اور آپ  مجلس میں  اس اضافے کو   قبول بھی  کر لیں  تو یہ اضافہ لازم ہو جائے گا اور پھر خریدار کے لئے اس سے انکار کی گنجائش باقی نہ رہے گی،  لیکن اگر یہ دونوں شرطیں موجود نہ ہوں تو پھر خریدار کی مرضی ہے  کہ چاہے تو اضافہ کر دے اور چاہے تو نہ کرے ۔ بہر حال  اگر وہ رضامندی سے آپ کو اضافی قیمت دیدے تو  آپ کے لئے اس کا  لینا جائز ہو گا۔</p>",7868,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2022-01-29,https://almuftionline.com/2022/01/29/7295/,کیا امارت اختیاریہ والے امیر کے لئے بھی اقامتِ جہاد کا عمل جائز ہے؟,<p>کیا امارت اختیاریہ والے امیر کے لئے بھی اقامتِ جہاد کا عمل جائز ہے؟</p><p>یہ حکم تو معلوم تھاکہ مسلمانوں کا کوئی خلیفہ نہ ہو تو ان کے دینی امور کی تنظیم وتنسیق کے لئے، احوال ِشخصیہ سے متعلق معاملات کو حل کرنے کے لئے اپنے میں سے کسی کو امیر بنا لینا چاہئے، لیکن یہ امیر قوتِ قاہرہ والے باضابطہ شرعی امیر المؤمنین نہیں، جن کے لئے اقامتِ حدود، استیفاءِ قصاص، اور مسلح جہاد کا عمل جائز ہو، نہ اپنی حکومت کے خلاف نہ کسی اور حکومت کے خلاف۔</p><p>امام الحرمین کے مذکورہ بیان سے ایہام ہوتا ہے کہ اس طرح کے امارت اختیاریہ والے ذمہ داروں کے لئے مسلح جہاد کے عمل کو وہ نہ صرف جائز سمجھتے ہیں، بلکہ وہ ان کے لئے ایساکرنا فرض سمجھتے ہیں، سو کیا یہ بات فقہاء کرام بالخصوص حنفی مذہب کے فقہاء کرام اور اکابر علماء دیوبند کے مسلک کے مطابق ہے؟</p><p>اور کیا یہ نظریہ قواعدِ شریعت اور مزاجِ شریعت کے ساتھ مطابقت رکھتا ہے؟ بالخصوص مسلم ممالک کے حالیہ صورت حال میں اس نظریہ کی عملی تطبیق کا حکم کیا ہوگا؟ اس بارے میں جہاد ِاقدامی (انتقامی ہو یا خالص اقدامی جہاد ہو) اور جہاد دفاعی کے ما بین حکم میں کوئی فرق ہو تو وہ کیا ہے؟ اور کیا امام الحرمین کے اس مجوزہ جہاد میںخروج على أئمة الجمهورية وأئمة العلمانية في ديار المسلمين بھی شامل ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>امارتِ اختیاریہ والے امیر(جواہلِ حل وعقد کےبیعت کرنے، موجودہ امیر کا زندگی میں کسی کو نامزد کرنے، شوری کا کسی کو امیر منتخب کرنےاور تغلب یا جمہوری طرز پر ووٹنگ کے ذریعہ حاکم نہ بنا ہو) کو لوگوں کے درمیان مصالحت اور دیگر مالی معاملات حل کرنے کی اجازت ہو گی، لیکن قوتِ تنفیذیہ نہ ہونے کی وجہ سے اس کو احکامِ شرع نافذ کرنے کا اختیارحاصل نہیں ہو گا۔</p><p>جہاں تک جہاد کا فريضہ انجام دینے کا تعلق ہے تواصولی طور پرشرعی جہاد اور قتال فی سبیل اللہ  کی امارت سنبھالنے کا حق اور اختیارصرف قوتِ تنفیذیہ والے امیر کو ہی حاصل ہے، جبکہ امارتِ اختیاریہ والے امیر کے پاس احکامِ شرع کی تنفیذ کی طاقت نہیں ہوتی، اس لیے ایسے امیر کو جہاد کاامیربننے کا حق حاصل نہیں ہے، البتہ اگر کسی مسلم ملک پر کفار غالب ہو جائيں اور وہاں خالص کفر کی حکومت قائم ہو جائے یا کفار کی طرف سے کسی مسلمان کو اپنے مفاد کے لیے امیر بنا دیا جائے، جیسا  کہ ماضی قریب میں افغانستان میں ہوا تو ایسی صورت میں  وہاں کے عام مسلمانوں کو اپنا وطن واپس لینے کے لیے جہاد کرنے کی اجازت ہے اور ایسے جہاد کے لیے مسلمان کسی بھی دیندار، باہمت اور دوراندیش شخص کو امیر مقرر کر سکتے ہیں، تاکہ اس کی امارت میں جہاد کا فريضہ انجام دیا جاسکے۔ امام الحرمین رحمہ اللہ کی عبارت بھی اسی صورت پر محمول ہے کہ جب اس علاقہ میں مسلمانوں کا قوتِ تنفیذیہ والا کوئی بھی امیر موجود نہ ہو تو مسلمان صلاحیت رکھنے والے کسی بھی شخص کو امیر مقرر کرکےجہاد کا فريضہ انجام دے سکتے ہیں (جس کی تفصیل سوال نمبر(1) کے جواب میں گزر چکی ہے)  البتہ  اس صورت میں بھی مسلمانوں کے پاس قوت و طاقت اور اجتماعیت کے ساتھ ساتھ کسی ایک امیر پر اتفاق ہونا بھی ضروری ہے، اکابر علمائے دیوبند کا نقطہٴ نظر بھی یہی معلوم ہوتا ہے، چنانچہ حضرت مولانا  اشرف علی صاحب تھانوی  رحمہ اللہ جہاد کی شرائط بیان کرتے ہوئے فرماتے ہیں:</p><p>جہاد کی بنیادی شرائط:</p><p>1۔جہاد کے لیے مرکز ضروری ہے، لہذا سخت ضرورت ہے کہ مسلمانوں کا کوئی مرکز ہو۔</p><p>2۔دوسری چیز یہ ہے کہ کوئی امیر المؤمین ہو، خواہ وقتی ہی ہو اور جس کو امیر بنایا جائے اس کے اندر تین صفات ہوں:</p><p>الف: تدین یعنی دینداری  ہو۔</p><p>ب:  دوسرے سیاست سے واقف ہو۔</p><p>ج:  تیسرے یہ کہ اس کے اندر ہمت ہو۔</p><p>اب مشکل یہ ہے کہ بعض کے اندر تدین تو ہے، مگر سیاست سے واقفیت نہیں اور بعض کے اندر ہمت نہیں۔ امیر کے اندر ان تینوں صفات کا ہونا ضروری ہےاس کام میں اتفاق کی سخت ضرورت ہے۔۔۔۔۔اس کے لیے ارادت کافی نہیں، قہروقوت کی ضرورت ہےاور وہ قوت امیر المؤمنین ہے اور اس وقت مسلمانوں کا کوئی امیر یا سردار نہیں جو ان کی قوت کو ایک مرکزپر جمع رکھ سکے، جو روح ہے اس کام کو کرنے کی۔                                                                           (الافاضات اليومية:119)</p><p>یہ بھی واضح رہے کہ فقہائے کرام رحمہم اللہ نےجہاد کے لیے امیر مقرر کرنے کی شرط میں تفصیل بیان فرمائی ہے، وہ یہ کہ جہاد کی دو صورتیں ہیں:</p><p>پہلی صورت یہ کہ  کفار کی کوئی جماعت العیاذ باللہ مسلمانوں پر حملہ کر دے تو اس صورت میں دفاعی جہاد واجب ہوتاہے اور دفاعی صورتحال میں حکم یہ ہے کہ اگر کسی کو امیرمقرر کرنا ممکن ہو تو امیر مقرر کرکے اس کی امارت میں جہاد کیا جائے، لیکن اگر جنگ کی شدت کی وجہ سے امیرمقرر کرنا ممکن نہ ہو تو امیر کے بغیر ہی جہاد کرنا لازم ہو گا،  جیسا کہ علامہ ابن قدامہ رحمہ اللہ نے المغنی میں اور علامہ خرقی مالکی رحمہ اللہ نے مختصر الخرقی میں تصریح فرمائی ہے اور اس کی وجہ یہ ہے کہ جنگ کی شدت کی حالت  میں اگرمسلمان امیر مقرر کرنے میں مصروف ہو گئے تو کفار مسلمانوں کو شدیدنقصان پہنچائیں گے، جو ناقابلِ تلافی ہو گا۔</p><p>دوسری صورت جہادِ اقدامی کی ہے وہ یہ کہ مسلمانوں کی جماعت ازخود کفار کے علاقے پر حملہ آور ہو تو اس صورت میں ايسے امیر کا مقرر ہونا ضروری ہے،  جس کے پاس طاقت اور قوتِ تنفیذیہ موجود ہو، اور یہ قوت اسی وقت حاصل ہو گی جب سوال نمبر(1) کے جواب میں ذکرکیے گئے چار طریقوں میں سے کسی ایک طریقہ سے امیر مقرر کیا گیا ہو، صرف امارتِ اختیاریہ والا امیر جہادِ اقدامی کے لیے امیر نہیں بن سکتا۔</p><p>مختصر الخرقى (ص: 138) أبو القاسم عمر بن الحسين الخرقي (المتوفى: 334هـ) الناشر: دار الصحابة للتراث:</p><p>وواجب على الناس إذا جاء العدو أن ينفروا المقل منهم والمكثر ولا يخرجون إلى العدو إلا بإذن الأمير إلا أن يفجأهم عدو غالب يخافون غلبه فلا يمكنهم أن يستأذنوا.</p><p>المغني لابن قدامة (9/ 213) مكتبة القاهرة:</p><p>إذا جاء العدو، صار الجهاد عليهم فرض عين فوجب على الجميع، فلم يجز لأحد التخلف عنه، فإذا ثبت هذا، فإنهم لا يخرجون إلا بإذن الأمير؛ لأن أمر الحرب موكول إليه، وهو أعلم بكثرة العدو وقلتهم، ومكامن العدو وكيدهم، فينبغي أن يرجع إلى رأيه، لأنه أحوط للمسلمين؛ إلا أن يتعذر استئذانه لمفاجأة عدوهم لهم، فلا يجب استئذانه، لأن المصلحة تتعين في قتالهم والخروج إليه، لتعين الفساد في تركهم، ولذلك لما أغار الكفار على لقاح النبي - صلى الله عليه وسلم - فصادفهم سلمة بن الأكوع خارجا من المدينة، تبعهم، فقاتلهم، من غير إذن، فمدحه النبي - صلى الله عليه وسلم - وقال: خير رجالتنا سلمة بن الأكوع. وأعطاه سهم فارس وراجل.</p><p>إعلاء السنن، كتاب السير (ج 12 ص 4) ، باب فرضية الجهاد ودوامه مع كل أمير بر أو فاجر،دارالقران:</p><p>3782۔عن مكحول عن أبى هريرة قال: قال رسول الله : الجهاد واجب عليكم مع كل أمير برا أو فاجرا.....وفي الحديث دلالة على اشتراط الأمير للجهاد وأنه لايصح بدونه لقوله : (الجهاد واجب عليكم مع كل أمير إلخ ) فإذا لم يكن للمسلمين إمام فلاجهاد. نعم يجب على المسلمين أن يلتمسوا لهم أميرا. ويدل على أن الجهاد لايصح إلا بأمير ما رواه البخارى عن حذيفة فى حديث طويل ( قلت: فهل بعد ذلك الخير من شر؟ قال: نعم! دعاة إلى أبواب جهنم، من أجابهم إليها قذفوه فيها. قلت: فما تأمرنى إن أدركنى ذلك؟ قال: تلزم جماعة المسلمين</p><p>وإمامهم.قلت: فإن لم يكن لهم جماعة ولا إمام؟ قال: فاعتزل تلك الفرق كلها ولوأن تعض بأصل شجرة حتى يدركك الموت وأنت على ذلك)</p><p>اس کے علاوہ  امارتِ اختیاریہ والے امیر  کو مروجہ جمہوری طریقہ پر بنائے گئے مسلم حکمرانوں (اگرچہ وه فاسق وفاجر ہی ہوں)کے خلاف خروج اور بغاوت کی قطعاً اجازت نہیں ہے اور نہ ہی  يہ طریقہ اسلام کی تعلیمات کے موافق ہے، بلکہ یہ طرز ان تمام نصوص و روایات کے صریح خلاف ہے جن میں  اس وقت تک مسلمان حکمران کے خلاف خروج کی اجازت نہیں دی گئی  جب تک ان کی طرف سے صریح کفر کا صدور نہ ہو، جیسا کہ اس  کی تفصیل سوال نمبر(1) کے جواب میں گزر چکی ہے۔</p>",7295,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-01-29,https://almuftionline.com/2022/01/29/6810/,فوتگی کے موقع پر اہل میت کے علاوہ دیگر مہمانوں کو کھانا کھلانا,<p>دوسرا سوال یہ ہے کہ چونکہ کھانے کا انتظام میت کے ورثہ کے پیسوں سے نہیں ہوتا،بلکہ کمیٹی کے افراد کے پیسوں سے ہوتا ہے،تو آیا میت کے لواحقین کے علاوہ دیگر افراد کو اس کھانے کی اجازت ہوگی یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>فوتگی کے موقع پر رشتہ داروں یا پڑوسیوں کے لئے صرف اہل میت اور دور دراز سے آئے ان مہمانوں کے لئے کھانے کا انتظام مستحب ہے جو کھانے کے لئے گھر واپس نہ پہنچ سکتے ہوں،ان کے علاوہ دیگر تمام لوگوں کے لئے انتظام کرنا درست نہیں،اگرچہ اس انتظام و انصرام میں اہل میت کے پیسے شامل نہ ہوں۔</p><p>اس لئے کمیٹی کو چاہئے کہ صرف اتنی مقدار میں کھانے کا انتظام کرے جو مذکورہ بالا افراد کے لئے کافی ہوجائے،کیونکہ اگر سب لوگوں کے لئے کھانے کا انتظام کیا جائے گا تو یہ دعوت جیسی صورت بن جائے گی جو خوشی کے موقع پر ہوتی ہے،نہ کہ غمی کے موقع پر۔</p>",6810,jameya-tur-rasheed,جنازے کےمسائل,تعزیت کے احکام
2022-01-29,https://almuftionline.com/2022/01/29/6809/,میت کمیٹی کا حکم,"<p>ہمارے علاقے میں ایک کمیٹی بنائی گئی ہے اس مقصد کے لئے کہ جب کوئی فوت ہوتگی ہوجاتی ہے تو میت کے گھر والوں کے لئے طعام کا انتظام کیا جاتا ہے،یہ کمیٹی درج ذیل اصولوں پر بنائی گئی ہے<span dir=""LTR"">:</span></p><p>1۔میت کے گھر والوں سے پیسے نہیں لئے جاتے۔</p><p>2۔پہلے سے فنڈ جمع نہیں کیا جاتا،بلکہ تعزیت ختم ہونے کے بعد اخراجات کو تقسیم کرکے میت کے ورثہ کے علاوہ باقی ارکان پر تقسیم کیا جاتا ہے۔</p><p>3۔تمام ارکان اپنی مرضی سے خدمت کرتے ہیں اور اپنی مرضی سے کمیٹی میں شامل ہوکر پیسے دیتے ہیں۔</p><p>4۔کسی پر کوئی زبردستی نہیں کی جاتی،اگر کوئی کمیٹی میں شامل نہیں ہونا چاہتا تو اس کی مرضی ۔</p><p>5۔کمیٹی میں جو ارکان غریب ہیں یا ان کے گھر میں خدمت کے لئے کوئی مرد موجود نہیں ہے تو ان سے نہ پیسے لئے جاتے ہیں اور نہ ان سے خدمت لی جاتی ہے،اگر ان کے گھر میں فوتگی ہوجائے تو کمیٹی کے ارکان ان کا خرچہ اٹھاتے ہیں اور خدمت بھی کرتے ہیں۔</p><p>اب ہمارے علاقے میں چند علماء  تو اس کمیٹی کا حصہ ہیں،جبکہ چند ایک کو اس پر اعتراض ہے،برائے مہربانی راہنمائی فرماکر ثوابِ دارین حاصل کریں۔</p><p>دوسرا سوال یہ ہے کہ چونکہ کھانے کا انتظام میت کے ورثہ کے پیسوں سے نہیں ہوتا،بلکہ کمیٹی کے افراد کے پیسوں سے ہوتا ہے،تو آیا میت کے لواحقین کے علاوہ دیگر افراد کو اس کھانے کی اجازت ہوگی یا نہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعت کے لحاظ سے فوتگی کے موقع پر اہلِ میت کے رشتہ داروں اور پڑوسیوں کی یہ ذمہ داری بنتی ہے کہ وہ اہل میت کے لیے کھانے وغیرہ کا انتظام کریں،لیکن چونکہ آج کل لوگ اس میں غفلت برتتے ہیں،اس لیے لوگوں کو سہولت کے لیے اس کا باقاعدہ نظم بنانا پڑتا ہے،تاکہ ایسے موقع پر پریشانی سے بچا جاسکے، لہذا اس مقصد کے لئے سوال میں ذکر کئے گئے طریقہ کار کے مطابق کمیٹی بنانے میں شرعا کوئی حرج نہیں۔</p><p>تاہم اس بات کا لحاظ رہے کہ فقہاء کرام رحمہم اللہ نے اس موقع پر اہلِ میت کے رشتہ داروں اور پڑوسیو ں كےليے اہلِ میت  كو  عام حالات میں صرف ایک دن اور ایک رات  کاکھانا کھلانا مستحب قرار دیاہے، کیونکہ اس دن اہل میت تجہیز و تکفین میں مشغول ہوتے ہیں، بلاضرورت دوسرے اور تیسرے دن کھانے کا انتظام شریعت سے ثابت نہیں،البتہ اگر رشتہ دار دوردراز سے آئے ہوں اور دوسرے یا تیسرے دن بھی ضرورت ہو تو بقدرِ ضرورت اس کی گنجائش ہوگی۔</p>",6809,jameya-tur-rasheed,جنازے کےمسائل,تعزیت کے احکام
2022-01-29,https://almuftionline.com/2022/01/29/6622/,اتصال صفوف کاشرعی معیار,<p>کیا فرماتے ہیں علمائےکرام کہ ہمارے ہاں مسجد کی جنوبی دیوار سے متصل مدرسہ تعمیر کیا گیا ہے،اس میں حفظ والے طلبہ ہوتے ہیں،نماز کے لیےوہ مدرسہ میں صفیں بناتے ہیں اور امام مسجد کی اقتدا  کرتے ہیں،بسا اوقات نماز کے آغاز میں مسجد کی صف آدھی ہوتی ہے اور اس مدرسہ کی دیوارتک آٹھ فٹ سے زائد جگہ خالی رہتی ہے،یعنی مسجد اور مدرسہ کی صف میں اتصال نہیں رہتا۔اب سوال یہ ہے کہ کیا اس قدر انفصال صحت اقتدا سے مانع ہے یا نہیں؟نیز اتصال تکبیر تحریمہ کے وقت سے ہی ضروری ہےیا نماز کے کسی بھی حصہ میں اتصال ہوجائے تووہ بھی کافی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>خارج از مسجداقتداءسے،مسجد کی صفوں سےدو صف(تقریبا ۸ فٹ) کی بقدر فاصلہ مانع ہےاور اس سے کم فاصلہ  مانع نہیں،لہذاصحت اقتداء کے لیے بحالت جماعت مسجد کی صف اور غیر مسجد کے درمیان مانع فاصلہ نہ ہونا ضروری ہے، اس صف میں  باقاعدہ نمازیوں کا ہونا ضروری نہیں،لہذا صورت مسؤولہ میں اقتداء درست ہے۔</p>",6622,jameya-tur-rasheed,نماز کا بیان,امامت اور جماعت کے احکام
2022-01-29,https://almuftionline.com/2022/01/29/6621/,غیر متعلقہ شخص کا کسی کےاکاؤنٹ کے ذریعہ بینک سےلون لینے کا حکم,<p>کیا فرماتے ہیں علمائےکرام کہ ایک شخص کا اکاؤنٹ کسی نے ہیک کرکے 6لاکھ روپےاس کے نام پہ لون لے لیااوربینک والوں نے اس شخص کولون دیتے وقت اس کو کال کرکےتصدیق بھی نہیں کی۔اب اکاؤنٹ ہولڈر سے بینک والے لون چھ لاکھ مع سود کامطالبہ کررہے ہیں۔اب سوال یہ ہے کہ اگر وہ شخص بینک والوں کو رقم نہیں لوٹاتا تو کیا وہ شرعاگناہ گار ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر اس شخص کا اکاؤنٹ اس کی مرضی واجازت کے بغیر استعمال کیا گیا ہے اور بینک والوں نے ضابطہ کے مطابق لون دیتے وقت اس سے تصدیق نہ کی ہو تو ایسی صورت میں وہ شرعالون لوٹانے کا پابند نہیں۔</p>",6621,jameya-tur-rasheed,غصب اورضمان”Liability” کے مسائل,متفرّق مسائل
2022-01-29,https://almuftionline.com/2022/01/29/6620/,نقل  اوردینی مواد  یااسماءمقدسہ کی بےادبی کے ساتھ حاصل ڈگری کا حکم,"<p>مفتی صاحب! مجھےمندرجہ ذیل مسئلہ کےبارے میں فتوی کی جلد ضرورت ہے،براہ کرم جلدجواب ارسال فرما دیں۔مسئلہ کچھ اس نوعیت کاہے کہ میں نے اوپن یونیورسٹی سے پاک سٹڈی میں ماسٹر کی ڈگری حاصل کی ہے،مگر پیپروں کے دوران امتحانی حال میں بہت نقل ہوتی اورکتابوں کی بے ادبی ہوتی تھی،ہمارے مضامین میں بھی کچھ دینی معلومات اوراسلامک ہسڑی ہوتی تھی،ایک بار مجھ سے ٹیچر نے نقل پکڑی جس پر حضرت محمد صلی اللہ علیہ وسلم کا نام لکھا تھا اور انھوں نے وہ کاغذ ایک تھیلا میں ڈال دیا جس میں سارے کاغذ جمع کر کے وہ کباڑیے پر بیچ دیتے تھے،مجھے بہت احساس ہواکہ مجھ سے بہت بڑا گناہ ہو گیا ہےاور بہت توبہ کی کہ آئندہ بے ادبی سے بچوں گی،مگر پھر بھی شاید پوری طرح سے نہ بچ سکی،کبھی ہمیں نیچے بٹھا دیا جاتا اور کچھ لڑکیوں کواوپر,اوران کے پاؤں کتاب سے اوپر ہوتے،اس پر بھی مجھے بے ادبی کا گمان ہوتا،نیز کئی لڑکیاں اسلامیات کی کتابوں کو پھاڑ چیر رہی ہوتیں, کوئی نیچے دبا دیتیں،غرض ہر کوئی دنیاوی نمبروں کی دوڑ میں ہوتا،میں نے اپنی دوستوں کواس برے فعل سے روکنے کا فرض بھی ادا نہیں کیا،دل میں برا رورجانتی تھی،مگر پتہ نہیں زبان سے کچھ نہ کہہ سکتی تھی،ارادہ بھی کیا تھا کہ داخلہ کینسل کروا دوں اور آئندہ سال پیپر دینے نہ جاؤں،مگر اس پر عمل نہ کر سکی اور توبہ کو پوری طرح نہ نبھا سکی،اس کے علاوہ مجھے ادب, بےادبی کا وہم بھی بہت ہے،بعض  معاملات میں شاید بےادبی ہوتی ہے یا نہیں،مگر میرے دل میں بہت وہم ہوتا ہے کہ کہیں گناہ تو نہیں ہو رہا ہو گا؟</p><p>اب پوچھنا یہ ہے کہ کیا میں اس ڈگری کاجو میں نے اس بے ادبی کے گناہ کے ساتھ حاصل کی (اس کا)استعمال ٹیچنگ کی جاب کے لئے کر سکتی ہوں،جبکہ میں نے پوری ایمانداری کے ساتھ ورکشاپ بھی اٹینڈ کیں،اسائنمنٹس بھی خود لکھیں, فیس بھی جمع کروائی،مجھے یہ خیال ہوتا ہے کہ اگر میں اس ڈگری کا استعمال کروں گی توساری زندگی مجھے نبی پاک صلی اللہ علیہ وسلم کے نام کی بےادبی اور اسی طرح تمام دیگر بےادبیوں کاگناہ ملتا رہے گا۔کیا میں اس ڈگری کو دنیاوی فائدے کےلئے استعمال کر سکتی ہوں؟جبکہ اب میں سچی توبہ کر چکی ہوں اور اس کے بعد میں نے کبھی ایسی حرکت نہیں کی،بہت بار پکاارادہ کرتی ہوں کہ اس ڈگری کا استعمال نہیں کروں گی،مگرپھر دنیاوی فائدہ سامنےآجاتا ہے،براہ کرم درست رہنمائی فرما دیں۔</p><p>یاد رہے کہ میرا سوال صرف بے ادبی سے متعلق ہے،نقل سے متعلق نہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>امتحان میں نقل کے دوران دینی  مواد کا اس طرح استعمال  گناہ درگناہ ہونے کی وجہ سے بالکل ناجائز ہے،لہذا اس سے توبہ واستغفار لازم ہے،باقی جس معاملہ کا بے ادبی ہونا  عرف میں معین نہ ہو تو ایسے معاملات میں بے ادبی نہ کرنے کاقصد ہونا ضروری ہے،اس کے بعدبے ادبی کے خیالات کا اعتبار نہیں۔</p><p> باقی ایسی ڈگری سے ملازمت کے حصول کے بارے میں تفصیل یہ ہے کہ  متعلقہ شعبہ ومضمون میں قابلیت  واستعداد کی بنیاد ہو تو شرعی حدود کی پابندی کے ساتھ ملازمت جائز ہے اور تنخواہ بھی حلال ہوگی، لیکن  جعلی یامحض نقل سے پاس کردہ سرٹیفکیٹ کے ذریعہ ملازمت حاصل کرنا جھوٹی گواہی کے زمرے میں داخل ہونے کا گناہ ہوگااورجزوی نقل کی صورت میں دھوکہ دہی کا گناہ ہوگا۔</p>",6620,jameya-tur-rasheed,جائز و ناجائزامور کا بیان,غیبت،جھوٹ اور خیانت کابیان
