issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-01-18,https://almuftionline.com/2022/01/18/6410/,تقلیدکاحکم,<p>تقلیدکرنےکا کیا حکم ہے،اورجوحضرات تقلید نہیں کرتےان کا کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ ہرآدمی قرآن وحدیث کوسمجھ کران سےخودبراہ راست راہنمائی حاصل کرنےکااہل نہیں ہے، اس لیے اہل علم سےراہنمائی لینےکےمعنی میں تومطلق تقلیدعام لوگوں پرشرعاًاسلئےلازم ہے، اس کےبغیرقرآن وحدیث پرعمل کرناممکن ہی نہیں ہے،اسی لیے قرآن مجید میں جس طرح اللہ تعالی نےاپنی اطاعت کاحکم فرمایاہے،اس کےساتھ ساتھ رسول اللہﷺاور""اولواالامر""کی اطاعت کابھی حکم فرمایاہے۔اوراولوالامرکی تفسیرامام رازیؒ نے علماءکرام سےفرمائی ہے،اسی طرح دوسرےمقام پراللہ تعالی نےنہ جاننےوالوں کواہل ذکرسےسوال کرنےکاحکم دیاہے: ""فاسألواأهل الذكرإن كنتم لا تعلمون (النحل:43)""جس کی تفسیر میں علامہ آلوسی ؒ اپنی تفسیرروح المعانی میں فرماتےہیں:جس بات کاعلم نہ ہواس میں علماء سے معلوم کرنااور ان کی طرف رجوع کرناواجب ہے۔</p><p>فقہاءکرام ؒ نےانتظامی مصلحت و ضرورت اورخواہش پرستی کے خطرےکی وجہ سےمختلف فیہ فروعی مسائل میں کسی ایک امام کی شخصی تقلیدکوبھی واجب فرمایاہے۔چنانچہ علامہ نوویؒ اپنی کتاب""<strong> المجموع شرح المهذب""</strong>میں فرماتےہیں کہ کسی ایک امام کی تقلیدواجب ہے،کیونکہ اس کےبغیر لوگ اپنی خواہشات نفسانی کےمطابق ہرمذہب سے آسانیاں ڈھونڈڈھونڈکراپنی خواہشات کےمطابق عمل کریں گے۔</p>",6410,jameya-tur-rasheed,ایمان وعقائد,تقلید کا بیان
2022-01-18,https://almuftionline.com/2022/01/18/6409/,غیرمقلدامام کےپیچھےنمازپڑھنےکاحکم,<p>غیرمقلد امام کےاقتداء میں کسی مقلد کی نمازپڑھناجائزہےیا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرغیرمقلدامام کےبارےمیں یہ معلوم ہوکہ وہ مقلدکےمذہب کےمطابق طہارت ونماز کی شرائط کی رعایت رکھتاہے،توایسےامام کی اقتداءمیں کسی مقلدکےلیےنمازپڑھناجائزہے،اوراگر امام کےبارے میں کوئی ایسی بات معلوم ہوجائےجومقلدکےمذہب کےخلاف ہو(جیسےامام کاعقیدہ یہ ہوکہ مقلد مشرک ہے،یاامام نمازمیں ان شرائط اورارکان کی رعایت نہ کرےجومقلدکےمذہب کےمطابق ضروری ہے،یاامام کےبارےمیں یقین ہوکہ وہ مقلد کےمذہب کےمطابق طہارت کاحامل نہیں ہے،مثلاًامام صاحب کےکپڑوں میں منی وغیرہ لگی ہوئی ہےوغیرہ)توایسی صورت میں ایسےامام کی اقتداء میں نماز اداکرنا جائزنہیں ہے۔</p><p>البتہ اگرغیرمقلدامام کےبارےمیں کوئی بات معلوم نہ ہو،توایسی صورت میں بھی جماعت کی فضیلت حاصل کرنےکی نیت سےان کی اقتداءمیں نمازپڑھنےکی گنجائش ہے،مگربہتریہ ہےکہ کسی دوسری مسجد کی جماعت میں شامل ہونےکی کوشش کرے،جہاں کوئی مقلد(آپ کےمذہب کےمطابق)امام ہو۔</p>",6409,jameya-tur-rasheed,نماز کا بیان,امامت اور جماعت کے احکام
2022-01-18,https://almuftionline.com/2022/01/18/6408/,اعتجارکامطلب اوراس کاحکم(نهي الرسول – عليه الصلاة والسلام – عن الاعتجار في الصلاة» ),"<p>کیافرماتےہیں مفتیان کرام اس مسئلےکےبارےمیں:</p><p>کتب قفہ میں مذکورہےکہ""اعتجار""مکروہ ہے،اس حوالےسے یہ معلوم کرنا ہےکہ اعتجار کی صحیح تفسیر کیاہے؟""حاشیۃ الطحطاوی علی مراقی الفلاح""ص:350 کی درج ذیل عبارت کامطلب بھی مطلوب ہے،وہ عبارت یہ ہے""المراد منہ مکشوف عن العمامۃ الخ""۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اعتجار کی صحیح اورراجح تفسیریہ ہےکہ سرکےارداگرداس طرح عمامہ باندھاجائے کہ سرکادرمیانی حصہ بالکل کھلا رہے،اس طورپرکہ سرکےدرمیانی حصہ پرنہ  عمامہ کاکپڑاہواورنہ ہی ٹوپی ہو۔</p><p>بعض فقہاء کےنزدیک اعتجارسےمرادیہ ہےکہ عمامہ کونقاب بنالیاجائے،اس طورپرکہ عمامہ کےشملےیعنی فاضل کپڑےکوچہرہ پر اس طرح لپیٹ لیا جائےجس سےناک وغیرہ چھپ جائے۔</p><p>""حاشیۃ الطحطاوی علی مراقی الفلاح""کی عبارت سے متعلق وضاحت یہ ہےکہ علامہ طحطاویؒ درج ذیل عبارت""وترک وسطھامکشوفا ""میں مکشوف کی وضاحت کرتےہوئےفرماتےہیں"" والمراد أنہ مکشوف عن العمامۃ لا مکشوف أصلاً ""یعنی مکشوف(سرکےدرمیان کاحصہ کھلاہونے)سےمرادیہ ہےکہ عمامہ کو اس طرح باندھاجائےکہ سرکے درمیان کا حصہ عمامہ سےکھلاہواہو،یہ مرادنہیں کہ بالکل کھلارہے۔</p><p>گویاعلامہ طحطاویؒ نےپورےسرکو عمامہ کےذریعے ڈھانپنے کواعتجارکی کراہت سےنکلنےکےلیےکافی قرار دیاہے،تاہم بغیرٹوپی کےعمامہ باندھناخلاف اولی ہے(احسن الفتاوی ج:8،ص:68)</p>",6408,jameya-tur-rasheed,جائز و ناجائزامور کا بیان,لباس اور زیب و زینت کے مسائل
2022-01-18,https://almuftionline.com/2022/01/18/6386/,مسجد میں اجرت پر بچوں کو تعلیمِ قرآن دینے کا حکم,"<p>ہمارا محلہ انتہائی گنجان آبادی پر مشتمل ہے، جبکہ پورے محلے میں باقاعدہ کوئی مدرسہ نہیں ہے۔ محلے کی مسجد کا رقبہ چھوٹا ہونے اور نمازیوں کی تعداد زیادہ ہونے کے پیشِ نظر مسجد کو ۳ منزلہ اونچا کر دیا گیا ہے۔</p><p>مسجد کی بالائی منزلوں پر مدرسہ کا نظام چلتا ہے، جس میں تقریباً ۱۰۰ سے زائد بچے تعلیم حاصل کر رہے ہیں۔ بچوں کو داخلہ دیتے وقت اس بات کا خیال رکھا جاتا ہے کہ وہ چھوٹے عمر کے نہ ہوں، باشعور ہوں اور مسجد کے آداب کا خیال رکھ سکیں۔</p><p>مدرسہ کا معیار عمدہ اور مثالی بنانے کے پیشِ نظر درسگاہوں میں طلبہ کی تعداد کم رکھی جاتی ہے، جبکہ تمام اساتذہ کو بروقت معقول مشاہرہ دیا جاتا ہے (عموماً اساتذہ کا مشاہرہ ۲۰ سے ۲۵ کے درمیان ہے، اور کچھ کا اس سے بھی زیادہ)۔ نیز صفائی ستھرائی اور دیگر نظم و ضبط کو بہترین بنانے کے لیے غیر تدریسی عملہ بھی ناگزیر ہے، جن کی تعداد ۳ ہے۔</p><p>اہلِ محلّہ کا مدرسے کے ساتھ تعاون تو درکنار، مسجد کے ساتھ بھی تعاون ادھورا ہے۔ چندے سے مسجد کے مکمل اخراجات پورے نہیں ہو پاتے۔ ایسی صورت میں مدرسے کے بچوں سے ان کے حسبِ استطاعت فیس وصول کی جاتی ہے۔ ملحوظ رہے کہ اگر بچوں سے فیس وصول نہ کی جائے تو اساتذہ جنہیں تنخواہوں پر رکھا گیا ہے، ان کے لیے تنخواہ کا بندوبست مشکل ہو جائے گا۔  لہٰذا یا تو مدرسہ مکمل بند ہو جائے گا یا اس کا معیار بہت غیر معیاری ہو جائے گا۔</p><p>یہ بھی واضح رہے کہ مسجد سے متصل تھوڑی جگہ ہے، اُس پر مدرسے ہی کی نیت سے عمارت تعمیر کی گئی تھی، مگر بعد میں کمیٹی والوں نے اُسے بھی مسجد میں شامل کر لیا ہے۔ اب مسجد کی حدود سے الگ صرف ایک کمرہ اور مزید کچھ جگہ ہے۔</p><p>نیز یہ امر بھی ملحوظ رہے کہ مدرسہ کے داخلہ فارم پر یہ بات واضح طور پر لکھی گئی ہے کہ مدرسے کی ماہانہ فیس مثلاً ۳۰۰ روپے ہے، مگر یہ فیس یا چندہ نہیں، بلکہ مدرسے کے ساتھ تعاون کی ایک شکل ہے۔ اگر آپ مکمل فیس نہیں دے سکتے تو جتنی بھی فیس دے سکتے ہیں، وہ لکھوا دیں۔ نیز اگر کچھ نہیں دے سکتے تو زکوٰۃ کے فارم پر دستخط کر دیں۔</p><p>مذکورہ بالا تفصیل کے بعد درجِ ذیل سوالات کا جواب مطلوب ہے:</p><ol>
<li>کیا اس صورتِ حال میں مسجد میں مدرسہ لگانا جائز ہے؟</li>
<li>کیا مسجد میں اساتذہ کا تنخواہ وصول کرنا جائز ہے؟</li>
<li>کیا طلبہ سے فیس وصول کرنا جائز ہے؟</li>
</ol>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(1۔2)۔۔۔ مذکورہ سوال کے جواب سے پہلے بطورِ تمہید یہ بات ذکر کرنا مناسب ہے کہ فقہائے کرام رحمہم اللہ نے عام حالات میں مسجد میں اجرت پر تعلیمِ قرآن کو مکروہ قرار دیا ہے؛ کیونکہ مساجد کمائی کے لیے نہیں، خالص اللہ تعالیٰ کی عبادت کے لیے ہیں۔ بلکہ بعض فقہائے کرام رحمہم اللہ نے اجرت کے بغیر بھی بلا ضرورت مسجد میں بچوں کا مستقل مکتب قائم کرنے کو مکروہ فرمایا ہے؛ کیونکہ اس میں مسجد کے آداب کی خلاف ورزی کا غالب امکان ہوتا ہے۔ اس لیے مساجد کے ساتھ مکاتبِ قرآنیہ کے قیام کے سلسلے میں سب سے بہتر صورت یہ ہے کہ حدودِ مسجد سے باہر ( مسجد سے متصل) بچوں کو تعلیمِ قرآن دینے کے لیے کسی کمرے یا ہال وغیرہ کا انتظام کیا جائے، تاکہ مذکورہ بالا خرابیاں بھی لازم نہ آئیں اور مساجد کے ساتھ بچوں کی انسیت اور ربط بھی پیدا ہو۔</p><p>اس تمہید کے بعد آپ کے سوال کا جواب یہ ہے کہ اگر صورتِ مسئولہ میں واقعتا مسجد سے متصل باہر، مدرسہ اور مکتب کی کوئی ترتیب نہیں بن سکتی تو اجرت لے کر مسجد میں قرآن کی تعلیم دینے کی گنجائش ہے، بالخصوص اِس دور میں۔ کیونکہ موجودہ زمانے میں نئی نسل کو دین اور قرآن سے جوڑنے کا ایک اہم ذریعہ مکاتبِ قرآنیہ کا قیام ہے۔ لہٰذا جس طرح فقہائے کرام نے ضرورت کی وجہ سے قرآنِ کریم کی تعلیم اور امامت پر اجرت کو جائز قرار دیا تھا، اسی طرح ہمارے زمانے میں جہاں کوئی اور انتظام ناممکن یا مشکل ہو، وہاں اجرت لے کر مسجد میں تعلیمِ قرآن کی بھی گنجائش ہوگی۔ البتہ مسجد کے آداب کا خیال رکھنا ضروری ہوگا کہ مسجد میں شور وغل نہ ہو، نہ ہی اتنے چھوٹے بچوں کو مسجد لایا جائے جن کی وجہ سے مسجد ناپاک ہونے کا اندیشہ ہو۔ اسی طرح بہتر یہ ہے کہ اعتکاف کی نیت کر کے تعلیم کے لیے مسجد میں بیٹھیں۔ البتہ اگر کسی وقت مسجد سے متصل باہر ، متبادل جگہ کا انتظام ممکن ہو تو پھر مدرسہ، مسجد سے باہر اس متبادل جگہ پر منتقل کیا جائے۔ واللہ اعلم</p><p> (باستفادۃٍ من فتاویٰ دار العلوم دیوبند:14/205، و کتاب الفتاوی:407/5، و  232/4)</p><p>(3)۔۔۔ اساتذہ کی تنخواہوں اور مدرسے کی دیگر ضروریات کے لیے طلبا سے مناسب اور معقول فیس وصول کرنا جائز ہے۔</p>",6386,jameya-tur-rasheed,نماز کا بیان,مسجدکے احکام و آداب
2022-01-18,https://almuftionline.com/2022/01/18/6378/,استاذ کا سبق کے دوران اپنے متعلقین کو ترجیح دینا,<p>زید ایک مدرسہ میں مدرس ہے۔ اس کی کلاس کا ضابطہ یہ ہے کہ جس بچے کو ناظرہ یا حفظ کا سبق یاد ہوتا ہے، وہ لائن میں کھڑا ہوجاتا ہے اور باری آنے پر اپنا سبق سناتا ہے۔ زید کی کلاس میں کچھ بچے اس کے عزیز اور دوست ہیں، اس وجہ سے زید انہیں لائن میں کھڑا نہیں ہونے دیتا، لائن کے بغیر انہیں ڈائریکٹ اپنے پاس بلا کر ان سے سبق سن لیتا ہے، جبکہ باقی سارے لڑکے لائن میں کھڑے ہو کر اپنا سبق سناتے ہیں۔ زید کے لیے ایسا کرنا ٹھیک ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>درس گاہ میں تمام طلبا کے ساتھ یکساں سلوک استاذ کے بنیادی فرائض میں شامل ہے۔ استاذ کے لیے جائز نہیں کہ وہ کسی جائز وجۂ ترجیح کے بغیر صرف رشتہ داری یا دوستی کی وجہ سے بعض طلبا کو دوسرے طلبا پر فوقیت دے۔ لہٰذا صورتِ مسئولہ میں زید پر اس طرزِ عمل سے اجتناب لازم ہے۔اس کی ذمہ داری ہے کہ مدرسہ کی طرف سے سبق کا جو ضابطہ مقرر ہے، وہ تمام طلبا پر یکساں لاگو کرے۔  </p>",6378,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-01-18,https://almuftionline.com/2022/01/18/6218/,والد کی دھمکی پر زبانی  اور تحریری طلاق دینے کا حکم,"<p>ایک شخص  جو کہ شادی شدہ ہے اور 2   بچوں کا باپ ہےاور اپنے والد کی کفالت میں ہے ، خود کفیل نہیں ہے ۔ اس نے شادی کے 4   سال بعد  اپنی بیوی،  گھر والوں حتیٰ کہ اپنے  ماں باپ    سے بھی چھپ کر   دوسری   شادی کرلی ۔ اور نکاح نامے میں پہلی شادی کا تذکرہ بھی غائب ہے، یعنی دولہا کو کنوارہ لکھا گیا ہے۔پتہ چلنے پر پہلے تو  وہ لڑکا  نہ مانا اور  مدینہ منورہ میں اللہ  کی قسمیں کھاتا رہا کہ میں نے شادی نہیں کی۔ لیکن جب سارے ثبوت  بمع شناختی کارڈ ،  پاسپورٹ اور نکاح نامہ  سامنے آئے تو مان گیا۔  اس بات پر  اس کے والد نے  اس کو خوب ڈانٹا  اور کہا کہ اسی وقت  اپنی دوسری بیوی کو طلاق دو ،  نیز گھر میں جھگڑا بہت بڑھ گیا اور بہت ز یادہ کشیدگی کی صورت پیدا ہوگئی۔اپنے والد کے بہت زیادہ اسرار ،  دباؤ اور ڈانٹنے  پرلڑکے نے ایک میسیج بناکر  اپنی دوسری بیوی کو بھیجا جس کے الفاظ یہ ہیں:</p><p>  "" مجھے معاف کردینا، میں مجبور ہوں، اس لئے طلاق دینی پڑ رہی  ہے""</p><p> ""السلام علیکم ، جیسے کہ آپ کے علم میں ہے کہ میں نے آپ کو صبح میں طلاق کی بات کی تھی کہ ہمیں راستے الگ کرنے پڑیں گے، اس لئے اب میں آپ کو یہ الفاظ ادا کرتا ہوں کہ میں آپ کو طلاق دیتا ہوں 3  طلاق کے ساتھ اور آپ  کی جو امانت ہے وہ آپ کو عزت کے ساتھ ادا کر دوں گا، ہوسکے مجھے معاف کر دینا میں مجبور ہوں، جزاک اللہ ""۔ "" آج سے  آپ کا  میرا  کوئی رشتہ نہیں ہے ،لہٰذا  اب کوئی   میسج یا کال نہیں""</p><p>اس کے باوجود   تعلقات قائم رکھے اور کہا کہ طلاق نہیں ہوئی، کیونکہ میں نے طلاق کی نیت نہیں کی تھی اور میں نے یہ بھیجا ہی نہیں تھا۔ میں نے تو صرف اپنے والد کا غصہ ٹھنڈا کرنے کے لئے بنایا تھا۔</p><p>جس پر  اس کے والد صاحب نے کہا کہ تم سامنے جاکر اس کو طلاق دو، ورنہ میں تمھاری ماں کو طلاق دے دوں گا اور  اس کی ماں کو مارا پیٹا اور اس کی ماں کو گھر سے نکال دیا۔جس پر ماں نے بھی طلاق کا حکم دیا تو اس نے  ماں سے پوچھا کہ کیا آپ بھی کہہ رہی ہیں کہ میں طلاق دوں  ؟ تو اس کی ماں نے کہا ""  ہاں""۔ اس پر  لڑکے نے  اپنے والد ، والدہ اور بہن کی موجودگی میں  اپنی دوسری بیوی  کو  کہا کہ ، میں تمہیں طلاق دیتا ہوں، میں تمہیں طلاق دیتا ہوں، میں تمہیں طلاق دیتا ہوں ۔ دو مرتبہ سننے کے بعد  دوسری بیوی  نے تیسری مرتبہ کان پر ہاتھ رکھ لئے اور کہا میں تمھاری آواز نہیں سن رہی، اس لئے مجھے طلاق نہیں ہوئی۔ تعلقات  پھر بھی قائم  رہے۔</p><p>3)نیز ایک طلاق نامہ  اپنے والد ،   اپنی پہلی بیوی کے بھائی  اور اور اپنے والد کی موجودگی میں  مدینہ منورہ میں با آواز بلند پڑھ کر  اس پر   دستخط کئے ۔ (اس کے باوجود  تعلقات قائم رکھے اور کہا کہ یہ  طلاق بھی واقع  نہیں ہوئی)۔</p><p>4)  اپنے والد کے بہت زیادہ ڈانٹنے پر اس نے پاکستان میں نادرا آفس میں  جاکر   ایک مرتبہ پھر طلاق نامہ جو کہ اردو  زبان میں تحریر تھا، گواہان کی موجودگی میں<span dir=""LTR"">CCTV</span>  کیمرے  کے   حصار میں   دستخط کئے اور اپنے شناختی کارڈ سے  لڑکی  کی زوجیت ختم کروانے کے لئے  درخواست دی۔  وکیل کے نام پر جس نے طلاق نامہ بنوایا تھا،  وکالت نامہ بھی سائن کیا  جو بعد میں وکیل نے  قانونی طریقے سے  دوسری بیوی کے گھر  بھجواکر   دوسری بیوی کے  والد سے <span dir=""LTR"">Receive</span>  بھی کروایا۔  اور اس کے بعد مطلقہ بیوی نے نادرا  میں جاکر اپنا شناختی کارڈ اپنے والد کے نام پر بنوا لیا اور اپنا پاسپورٹ بھی تبدیل کروالیا۔ اس کے باوجود لڑکے  نے  دوسری بیوی سے تعلقات قائم رکھے ہوئے ہیں ۔</p><p>5) مزید یہ کہ  مسجد نبوی میں بھی اپنے والد صاحب  کے  سامنے قسم اٹھائی کہ میں اب  دوسری مطلقہ بیوی سے کوئی تعلق نہیں رکھوں گا۔</p><p>اس کے باوجود 2  سال گزرنے کے بعد بھی  اس نے دوسری بیوی سے تعلقات رکھے ہوئے ہیں  اور اس کا موقف یہ ہے :</p><p> میں نے طلاق مجبوری میں دی ہے۔ لہٰذا طلاق واقع  نہیں ہوئی۔اور وہ مجبوری یہ  ہے : </p><p>1)  کیونکہ میرے والد نے دھمکی دی تھی کہ اگر میں نے طلاق نہ دی تو میرے والد ، میری والدہ کو طلاق دے دیں گے۔</p><p>2)  میری دوسری بیوی  کے گھر والوں کو اغوا کرلیں گے۔   اور اس کے گھر والوں کو  جان سے مار ڈالیں گے۔</p><p> شریعت کی روشنی میں تفصیلی رہنمائی فرمائیں، کہ صورتِ مسئولہ میں کیا طلاق واقع ہو گئی یا نہیں؟</p><p> نیز کیا مندرجہ بالا مجبوریوں کو بنیاد بناکر دی جانے والی اطلاق ہوتی ہے یا  نہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ صورت میں تحریری طلاق کے علاوہ لڑکے نے زبانی طلاق بھی دی ہے اور  فقہائے حنفیہ رحمہم اللہ کے نزدیک  زبانی طلاق اکراہ یعنی زبردستی اور مجبوری کی حالت میں بھی واقع ہو جاتی ہے، خواہ کسی بھی قسم کی دھمکی دی گئی ہو اور مذکورہ صورت میں لڑکا زبانی طور پر بھی اپنے والدین اور بہن کے سامنے تین طلاقیں دے چکا ہے، جیسا کہ سوال میں تصریح ہے، لہذا صورتِ مسئولہ میں لڑکے کا یہ کہنا درست نہیں کہ میں نے مجبوری کی حالت میں طلاق دی ہے، اس لیے واقع نہیں ہوئی۔ الغرض  اب فریقین ایک دوسرے پر حرام ہو چکے ہیں، ان دونوں کا اکٹھے رہنا اور آپس میں تعلقات قائم کرنا ہرگز جائز نہیں، یہ سراسر شریعت کے احکام کی خلاف ورزی اور حد سے تجاوز ہے، ایسی قبیح حرکات کرنے سے بعض اوقات آدمی کا ایمان بھی ضائع ہو جاتا ہے، لہذا فریقین پر اس کبیرہ گناہ سے اجتناب کرنا لازم ہے اوراپنے  کیے گئے فعل پر اللہ تعالیٰ سے سچے دلِ سے توبہ واستغفار کرنا بھی ضروری ہے۔</p><p><strong>نوٹ:</strong> اللہ تعالیٰ نے قرآنِ کریم میں مرد کو چار عورتوں سے نکاح کی اجات دی ہے، لہذا مذکورہ صورت میں والد کا دوسری بیوی چھوڑنے پر مجبور کرنا بالکل جائز نہیں تھا، والد کے مجبور کرنے کی وجہ سے اس نے بیوی کو طلاق دے کر اس سے ناجائز تعلقات قائم کیے، لہذا اس گناہ میں والد بھی شریک ہو گا،  کیونکہ وہ بیٹے کے گناہ میں مبتلا ہونے کا سبب بنا ہے، اس لیے والد پر لازم ہے کہ آئندہ کسی عورت سے دوسرا نکاح کرنے کی صورت میں اس کو بلاوجہ طلاق دینے پر ہرگز مجبور نہ کرے، بلکہ شریعت کے مقدس حکم کی پاسداری کرتے ہوئے اس کو دونوں بیویوں کے درمیان عدل وانصاف اور ان  کےحقوق ادا کرنے کی ترغیب دے۔</p>",6218,jameya-tur-rasheed,طلاق کے احکام,تین طلاق اور اس کے احکام
2022-01-17,https://almuftionline.com/2022/01/17/9055/,سواری پر تیمم کر کے نفل نماز پڑھنے کا حکم,<p>کیا حالتِ سفراورحضر میں تیمم کر کے آدمی سواری پر فرض یا نقل نماز پڑھ سکتا ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>تیمم کرنے کا شرعی حکم یہ ہے کہ اگر آدمی کے اردگرد ایک میل کی مسافت تک پانی نہ ہو تو آدمی تیمم کرکے فرض اور نفل وغیرہ ادا کر سکتا ہے، لیکن اگر ایک میل کے اندر پانی موجود ہو اور پانی کے حصول اور اس کے استعمال میں کوئی رکاوٹ بھی نہ ہو تو ایسی صورت میں تیمم کرنے کی اجازت نہیں، بلکہ باقاعدہ وضو کرکے نماز پڑھنا ضروری ہے۔</p><p>واضح رہے کہ تیمم کا مذکورہ بالا حکم مسافر اور مقیم دونوں سے متعلق ہے،لہذا حالتِ سفر میں اگر آدمی نفل نماز پڑھنا چاہے تو بھی مذکورہ بالا اصول کے مطابق اگر پانی تک اس کی رسائی ممکن نہیں تو تیمم کر نے کی اجازت ہے، ورنہ  فرض اور نفل کے نماز کے لیے وضو کرنا لازم ہے۔</p>",9055,jameya-tur-rasheed,نماز کا بیان,سنتوں او رنوافل کا بیان
2022-01-17,https://almuftionline.com/2022/01/17/9054/,گاڑی پر نفل نماز پڑھنے کی صورت میں ثواب کی کمی بیشی,<p>سواری پر نفل نماز پڑھنے سے مکمل ثواب ملے گا یا آدھا؟ کیونکہ سواری پر آدمی عام طور پر کھڑے ہو کر نماز نہیں پڑھ سکتا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر گاڑی میں کھڑے ہو کر باقاعدہ رکوع وسجود کے ساتھ نماز ادا کی تو مکمل اجر ملے گا،  اوراگر اس نےبیٹھ کر نماز ادا کی تو بیٹھ کر نماز پڑھنے سے آدھا اجر ملتا ہے، کیونکہ صحیح بخاری شریف کی حدیث میں حضور اکرم صلی اللہ علیہ وسلم نے ایک سائل کے جواب میں ارشاد فرمایا کہ کھڑے ہو کر نماز پڑھنا افضل ہے اور جس شخص نے بیٹھ کر نماز پڑھی اس کے لیے کھڑے ہو کر نماز پڑھنے والے کی بنسبت آدھا اجر ہو گا اور جو لیٹ کر اشارہ سے نماز پڑھے اس کو بیٹھ کر پڑھنے والے کی بنسبت آدھا اجر ملتا ہے،لہذا سواری پر چونکہ رکوع وسجود بھی اشارہ سے ادا کیا جاتا ہے، اس لیے اس کا اجر بیٹھ کر پڑھنے والے کی بنسبت کم ہو گا۔</p>",9054,jameya-tur-rasheed,نماز کا بیان,سنتوں او رنوافل کا بیان
2022-01-17,https://almuftionline.com/2022/01/17/9047/,گاڑی پر نماز شروع کرنے کے بعد گاڑی رُک گئی,<p>گاڑی پر نماز شروع کی اور پھرنماز کے دوران گاڑی کھڑی ہو گئی تو کیا اب نیچے اتر کر نماز مکمل کرنا ہو گی یا گاڑی پر بیٹھے ہوئے بھی نماز مکمل کر سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>گاڑی میں نماز پڑھنے کے دوران اگر گاڑی کسی وجہ سے رک جائے، جیسے ٹائر پنکچر ہو جانا وغیرہ تو  ایسی صورت میں اگر نفل نماز ہو تو اسی حالت میں نمازمکمل کرنا درست ہے، اگرچہ سواری پر رکوع اور سجدہ اشارہ سے کیاجارہاہو، کیونکہ حضور اکرم صلی اللہ علیہ وسلم سفر میں سواری پر بکثرت نماز پڑھتے تھے، حالانکہ بعض اوقات حضور اکرم صلی اللہ علیہ وسلم سواری روکنے پرقادر بھی ہوتے تھے، لہذا اگر کہیں سواری رکے تو نفل نماز توڑنے کی ضرورت نہیں، بلکہ اسی حالت میں مکمل کرنا درست ہے۔</p><p>جہاں تک فرض نمازکا تعلق ہے تو فرض نمازمیں چونکہ ان تمام شرائط وارکان کی رعایت رکھنا ضروری ہے جن کازمین پر نماز پڑھنے کی صورت میں اہتمام کیا جاتا ہے،  اس لیے اگرکوئی شخص سواری پر رکوع وسجدہ کے ساتھ فرض نماز پڑھ رہا ہو تو سواری چلنے کی صورت میں اس کے لیے نمازتوڑنا جائز نہیں اور اگر رکوع وسجدہ اشارہ سے ادا کر رہا ہو تو پھر وہ نماز درست نہیں، اس لیے ایسی صورت میں نماز توڑ کر نیچے اتر کر باقاعدہ رکوع وسجود کے ساتھ نماز ادا کرنا ضروری ہے۔</p>",9047,jameya-tur-rasheed,نماز کا بیان,سنتوں او رنوافل کا بیان
2022-01-17,https://almuftionline.com/2022/01/17/9046/,سواری پر نماز پڑھنے کے دوران جوتا پہننے اور جوتے کے اوپر پاؤں رکھنے کا حکم,<p>گاڑی پر نماز پڑھتے ہوئے کیا جوتے کے اوپر پاؤں رکھ سکتے ہیں؟ جبکہ جوتا نیچے سے ناپاک ہو؟ نیز اگر جوتوں کے پاک ہونے کا یقین ہو تو کیا جوتا پہن کر نماز پڑھ سکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نماز کے درست ہونے کے لیے جگہ کا پاک ہونا شرط ہےاور جگہ سے مراد ہر وہ چیز ہے جس کے اوپر آدمی نماز پڑھتا ہے، خواہ وہ کوئی کپڑا ہو، چٹائی ہو، کوئی تختہ ہو یا خالی زمین وغیرہ ہو، پھرنماز کے درست ہونے کے لیےاس چیز کی صرف اوپر والی سطح کا پاک ہونا شرط ہے، اس کے علاوہ نچلا حصہ اگر ناپاک ہو تو اس میں کوئی حرج نہیں، بشرطیکہ وہ چیز اتنی موٹی ہو کہ نجاست کا اثر (جیسے رنگ اور بُو وغیرہ) اوپر والی سطح تک نہ پہنچا ہو، لہذا جوتےکے اوپرپاؤں رکھنے کی صورت میں جوتے کی صرف اوپر والی سطح کا پاک ہونا ضروری ہے، جوتے کا نچلا حصہ اگر ناپاک ہوتو بھی نماز میں خلل نہیں آئے گا۔</p><p>اور اگر جوتا نیچے سے پاک ہو تو جوتا پہن کر بھی نماز پڑھ سکتے ہیں، البتہ اس صورت میں جوتے کے نیچے والی جگہ یعنی گاڑی کے اندر اس جگہ کا پاک ہونا ضروری ہے جس پر جوتے سمیت پاؤں رکھے گئے ہوں، جیسے اگر کوئی شخص زمین پر پاک جوتا پہن کر نماز پڑھے تو جوتے کے نیچے زمین کا پاک ہونا ضروری ہے،اسی طرح یہاں حکم ہو گا، کیونکہ اس صورت میں جوتے کی حیثیت موزے کی سی ہو گی اور جگہ سے مراد موزے کے نیچے والی جگہ ہو گی، جس کا پاک ہونا شرط ہے۔</p>",9046,jameya-tur-rasheed,نماز کا بیان,سنتوں او رنوافل کا بیان
