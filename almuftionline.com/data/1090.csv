issued_at,link,title,question,answer,fatwa_number,dar_ul_ifta,category_lvl_1,category_lvl_2
2014-01-20,https://almuftionline.com/2014/01/20/13541/,اومنی اسٹاک ”   OMINI STOCK” میں انویسٹمنٹ  کرنے کا حکم,<p>ایک کمپنی جس کا نام ہے اومنی سٹاک جو باہر ملک میں ہے ۔پاکستان میں لوگ آئن لائن اس میں شراکت کرتے ہیں، پیسہ انویسمنٹ کرتے ہیں ۔ اس میں اپنی استطاعت کے مطابق پیسہ لگا سکتے ہیں ۔ شروع میں اکاؤنٹ کھولنے کے لیے چار چھ ہزار لیتے ہیں ۔پھر استطاعت کے مطابق دس ،بیس، پچاس ہزار کے آئن لائن شئیر خرید کر کمپنی کو دے دیتے ہیں ۔ پھر کمپنی ان پیسوں کو آگے کہیں لگا دیتی ہے ہمیں وقتاً فوقتاً کچھ نا کچھ نفع دیتی رہتی ہے ۔۔مزید آپ کو شاید اس کمپنی کے متعلق معلومات ہوگی ۔ ہمیں کچھ لوگوں نے ترغیب دی یہ بہت فائدہ مند کاروبار ہے ہم تو کافی کما رہے ہیں آپ بھی یہ کام شروع کر دیں ۔ اور ساتھ کہا ایک مفتی صاحب نے اسے جائز کہا ۔ بہرحال جب ہمارا دل مطمئن ہوگا کہ واقع شرعاً یہ درست ہے تو تب ہم شروع کریں گے ۔ آپ ہماری رہنمائی فرمائیں یہ شرعاً درست ہے یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ کمپنی کی ویب سائٹ سے اس کمپنی کے بارے میں جو معلومات حاصل ہوئی ہیں ان سے پتا چلتا ہے کہ یہ کمپنی مختلف ممالک کی اسٹاک ایکسچینجز میں انویسٹمنٹ کرتی ہے اور اس کے ذریعہ سے اپنے ممبران کو منافع فراہم کرتی ہے، جو کہ ایک میوچول فنڈ کمپنی کے طور پر کام کرتی ہے۔</p><p>اسٹاک ایکسچینج میں شیئرز کی خریدوفروخت اگر مندرجہ ذیل شرائط کا لحاظ رکھ کر کی جائےتوجائزہے، ورنہ نہیں۔</p><p><span dir=""LTR"">:1</span>جس کمپنی کے شیئرز کی خرید و فروخت کی جارہی ہو، خارج میں اس کمپنی کا وجود ہو، صرف کاغذی طور پر رجسٹرڈ نہ ہو۔</p><p><span dir=""LTR"">:2</span>اس کمپنی کے کل اثاثے صرف نقد کی شکل میں نہ ہوں، بلکہ اس کمپنی کی ملکیت میں جامد اثاثے بھی موجود ہوں۔</p><p><span dir=""LTR"">3</span>:کمپنی کا کل یا کم از کم اکثر سرمایہ حلال ہو۔</p><p><span dir=""LTR"">4</span> <span dir=""LTR"">:</span>کمپنی کا کاروبار جائز ہو، حرام اشیاء کے کاروبار پر مشتمل نہ ہو۔</p><p><span dir=""LTR"">:5</span>شیئرز کی خرید و فروخت میں، خرید و فروخت کی تمام شرائط کی پابندی ہو۔ (مثلاً: شیئرز خریدنے کے بعد وہ مکمل طورپرخریدار کی ملکیت میں آجائیں، اس کے بعد انہیں آگے فروخت کیا جائے، خریدار کی ملکیت مکمل ہونے اور قبضے سے پہلے شیئرز آگے فروخت کرنا جائز نہیں ہوگا، اسی طرح فرضی خریدوفروخت نہ کی جائے۔)</p><p>مذکورہ بالا شرائط کی رعایت کرتے ہوئے اگر شیئرز کا کاروبار کیا جائے تو جائز ہوتا ہے، اور شرائط کا لحاظ نہ رکھنے کی صورت میں یہ کاروبار جائز نہیں ہوتا۔</p><p>لہذا ""   اومنی اسٹاک<span dir=""LTR"">OMINI STOCK</span>    ""کمپنی جوکہ انگلینڈ میں رجسٹر ہے، اگر مذکورہ بالا شرائط کا لحاظ رکھتے ہوئے سرمایہ کاری کرتی ہے  تو اس میں اپنا پیسہ لگانا جائز ہوگا، ورنہ نہیں۔</p><p>بہرصورت ا یسی  اون لائن کمپنیوں میں انوسٹمینٹ  کرنے  اور کاروبار سے اجتناب ہی بہتر ہے، خصوصًا جب کہ مذکورہ کمپنی مختلف کافر ممالک کے اسٹاک ایکسچینجز میں سرمایہ کاری کرتی ہے، جس میں اکثر کمپنیوں کے شیئرز حرام آمدنی یا سودی یا ناجائز کاروبار وغیرہ پر مشتمل ہوتے ہیں، اور ان ناجائز چیزوں سے احتیاط کرنا  ایک کافر کمپنی کی طرف سے نہایت ہی مشکل معلوم ہوتا ہے، اس لیے اس میں سرمایہ کاری سے اجتناب کرنا ہی لازم ہے۔ </p>",13541,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2013-12-22,https://almuftionline.com/2013/12/22/8240/,مخصوص شرط کے ساتھ معلق طلاق کا حکم,<p>وسگے بھائیوں نےایک شخص سےپودا(درخت) لیناتھا،وہ دونوں راستےمیں جاتےوقت آپس باتیں کرتے ہوئےکہتےرہے کہ یہ پودا(درخت) میں نےلیناہے،چھوٹے بھائی نے کہا کہ میں نےلینا ہے،اب وہ ضد میں آکریہ کہہ گئے کہ اگروہ درخت میں نےنہ لیاتومیری بیوی کوطلاق،دوسرےنےبھی یہی قسم کھالی،اب جس شخص نےوہ پوداان کودیناتھا،جب اسےعلم ہوا،اس نےوہ پوداان کودینےسےانکارکردیا کہ اگرمیں نےدےدیاتوتمہاری بیویوں کوطلاق واقع ہوجائےگی۔اب صورت مسولہ میں طلاق واقع ہوگئی یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ ہرایک کی اس تعلیق  کاسبب دوسرے کاعزم بناہےاورنفی پرقسم کاجب کوئی وقتی سبب ہوتو یمین فوربنتی ہے،لہذااسی چکرمیں دونوں کےنہ لینےسےدونوں کی بیویوں پر ایک ایک طلاق رجعی واقع ہو گئی ہے۔</p>",8240,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2013-12-12,https://almuftionline.com/2013/12/12/10733/,سٹی  گروپ  آف  کمپنیز   میں ممبر  بننے کاحکم,"<p>ایک کمپنی  ہے ،<span dir=""LTR"">)</span><strong>سٹی  گروپ آف کمپنیز</strong> <span dir=""LTR"">(</span>کے نام  سے کام کررہی   ہے ، اس  میں  انویسمنٹ  کرنے پر  جمع  کردہ رقم کی   کم وزیادہ  مقدارکےحساب سے   8سے 12 فیصد  ماہانہ   متعین   نفع ملتا   ہے ،<span dir=""LTR"">  </span> یہ  تو متعین نفع ہوا   جوکہ  ناجائز  ہے ، میں نے اس کمپنی کے  ذمہ داران   سے بات کی  کہ آپ کاطریقہ  متعین   نفع  دینے کا   ہے جو  کہ شرعا   ناجائز ہے ،انہوں  نے بتایا  کہ ہمارا طریقہ   کار یہ ہے کہ  ہم انویسمنٹ  شدہ  رقم  کو  کسی  پروڈکٹ    میں لگادیتے  ہیں  ،پھر ماہانہ   بنیاد  پرسرمایہ  کوالگ  کرکے  منافع کاحساب  لگاتے ہیں ، تو منافع   کبھی   36 فیصد  آتا  ہے ،کبھی  24 فیصد آتا ہے ، ہم اس   منافع کے 3حصے کرتے ہیں،  ایک حصہ کمپنی کا ہوتا ہے ،اور ایک حصہ   انویسٹر کاہوتا ہے ،اور ایک حصہ ہم محفوظ کرتے ہیں ،پھر جو نقصان  ہوتا   ہے اس محفوظ کر دہ   رقم سے اس کا ازالہ کرتے ہیں ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سائل  کی یہ بات درست ہے کہ کسی  کاروبار میں سرمایہ لگانے پرسرمایہ کے تناسب سے  متعین  نفع دینا سود کے حکم  میں داخل  ہونے کی وجہ سے جائز نہیں ہے، لہذااگر مسئولہ صورت میں جمع  کردہ  رقم کا فیصد  بطور نفع طئے  کیاجاتا ہے  تو  یہ طریقہ کاروبار  ناجائز ہے ،جائز   طریقہ یہ ہے کہ  حاصل  ہونے والے  نفع کا   کوئی   فیصد طئے  کیاجائے ۔</p><p>باقی سوال میں  ذکر کردہ   طریقہ  پر کسی کمپنی  میں سرمایہ  کاری  ،  مضاربت کے زمرے میں آتی  ہے اورمضاربت  کے جوازکی بنیادی  شرائط یہ ہیں 1۔  کہ  رقم مضارب کے حوالے  کردی جائے  2  ۔رب المال ﴿سرمایہ دینےوالے﴾ خود کاروبار کی عملی سرگرمیوں میں  شریک ہونے کی شرط  نہ لگائے3۔ حاصل  ہونے والے  نفع میں دونوں  کی  شرکت   فیصدی طریقہ پر ہونفع کی کوئی  خاص مقدار کسی کے لئے  مخصوص نہ ہو 4۔ اگر نقصان  ہوجائےتو دیکھا جائے  اس سے پہلے اس تجار  ت میں اگرکوئی  نفع  حاصل ہوا  ہوتو  نقصان کی تلافی  اس سے کی جائے گی، اگر  ابھی نفع نہیں ہوا یا نفع سے تلافی  نہیں  ہو پارہی    تو  نقصان   رب المال یعنی  سرمایہ  فراہم  والے کے ذمہ  ہوگا۔</p><p><span dir=""RTL"">اورکسی نئی  کمپنی میں مضاربت  یاشرکت  جائز ہونے کے لئے ایک شرط یہ بھی ہے  کہ یہ  کمپنی گورنمنٹ  کا ادارہ  ﴿ ایس ،ای،سی ،پی ﴾سے باقاعدہ  منظور شدہ  بھی ہو تاکہ معاملہ  دھوکے فراڈ  جعلی نہ ہو اوریہ کہ ادارے  میں کوئی  شرعی ایڈوائزر  بھی موجود  ہو  تاکہ کا روبار جائز  طریقہ  پر  ہونے اور نفع شرعی طریقہ  پر  تقسیم ہونے  کی نگرانی  ہوسکے</span></p>",10733,jameya-tur-rasheed,شرکت کے مسائل,شرکت سے متعلق متفرق مسائل
2013-11-17,https://almuftionline.com/2013/11/17/12025/,دار الکفر   میں بد فعلی  کے مرتکب کی سزا,<p>ملک  برما  ایک کافر ملک  ہے ،یعنی  اس ملک میں  کافروں کی  حکومت  قائم  ہے ، یہاں کچھ  مسلمان  بھی  آباد  ہیں ،  اس میں  ایک واقعہ پیش آیا  ہے کہ     قرآنی  مکتب کے   دواساتذہ     کے بارے میں   یہ بات   معلوم ہوئی  ہے   کہ انہوں نے  دو نابالغ  بچوں  کے ساتھ زیادتی  کی ہے ،  یعنی  بد فعلی کی ہے ،   اگر  یہ الزام  ان دونوں  کے اقرار  سے یا  شرعی گواہوں کی گواہی سے ثابت  ہوجائے  تو  شرعا  انکی کیا سزا ہونگی ؟  اور دارالکفر میں    سزاء  دینے کی کیا  صورت  ہوگی ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بدفعلی کرنا خواہ کسی انسان کے ساتھ ہو ،یا جانور کے  ساتھ حتی  کہ اپنی بیوی  کے ساتھ ہو ،بہت  ہی قبیح  اورشنیع فعل ہے اللہ تعالی  کو بہت  ہی ناپسند ہے،رسول اللہ صلی اللہ  علیہ وسلم نے ایسے  شخص پر  سخت ناراضگی   کااظہار فرمایا ،  اس کو ملعون  قرار دیا ،  آپ نےاپنی امت کے لئے  اس  بات کا   اندیشہ  ظاہر  فرمایا  کہ کہیں     ایسا   نہ ہوکہ میری امت میں بھی قوم لوط والے عمل کا ارتکاب پایا  جائے اور قوم لوط کی  طرح میری امت بھی عذا ب سے ہلاک  ہوجائے ۔</p><p>البتہ شریعت نے  زناکاری  کی طرح اس بدکاری،بد فعلی   پر کوئی  متعین حد مقرر  نہیں  کی ہے ،بلکہ ایسے شخص کو  سزا  دینا اسلامی عدالت  اور  قاضی کے ذمے لگایا ہے کہ وہ  بدفعلی  کرنے والے کی فعل کی نوعیت  کو دیکھ کر  اپنی صوابدید  کے  مطابق  کوئی سزاجاری کرے ،وہ سزا   حد زنا  سے بڑی بھی ہوسکتی ہے ،کہ  اس شخص  کو ، قتل  کردیاجائے ،ملک  بدری کی جائے وغیرہ ۔</p><p> صورت مسئولہ  چونکہ   ملک برما  دار الکفر ہے ،اوروہاں پر شرعی  عدالت موجود  نہیں ہے ، اس لئے اسلامی عدالت میں  شرعی  گواہوں  کی  گواہی  سے اس الزام کو  ثابت کرنا مشکل ہے ،لہذااورعدالت کی طرف سے  شرعی تعزیر بھی نہیں  ہوسکتی ہے ،اس صورت حال میں اس مسئلہ کاحل  یہ  ہوسکتا  ہے  کہ اگر  وہاں برما میں  مسلمانوں کی کوئی باختیار  جماعت موجود  ہو تو اس معاملے کو جماعت  المسلمینکی پنچائیت کے سا منے  پیش  کیا  جائے پھر وہ معاملہ کی تحقیق  کرے  الزام  ثابت ہونے  پرکوئی  مناسب تعزیری  سزا  جاری کرے ۔ اگر ایسی  جماعت  نہیں  ہے تو  طرفین  کو   توبہ  استغفار  کی تلقین کی جائے  اور معاملے  کو رفع دفع  کردیاجائے ۔</p>",12025,jameya-tur-rasheed,حدود و تعزیرات کا بیان,تعزیر مالی کے احکام
2013-11-10,https://almuftionline.com/2013/11/10/9827/,مزارعتی    زمین  کے عشر  کاحکم,<p>زید جو کہ زمین کا مالک ہے اس نے اپنی زمین کاشتکاری کے لیے بکر کو دی ہے۔ فصل پر جتنا خرچہ آتا ہے مثلا[ بیج یعنی تخم،ٹیوب ویل،ٹریکٹر ،کھاد،تھریشر]  یہ سب زمین کے مالک کے ذمہ ہے اور بکر کے ذمہ کام کرنا ہے مثلا[ فصل کو مالک کی ٹیوب ویل سے پانی دینا فصل کٹوانا  تھریشر کرکے بھوسے کا انتظام کرنا یہ سب کسان کے ذمہ ہے۔ زمین کے مالک اور کسان کے درمیان پہلے سے یہ بات طے ہوئی ہے کہ کسان کو پیداوار کا تیسرا حصہ ملے گا مثلا اگر کل پیداوار 180 من گندم ہو تو 60 من گندم کسان کی ہوگی۔ اب پہلا سوال یہ ہے کہ غلہ آنے کے بعد مندرجہ بالا صورت میں عشر کون ادا کرے گا مالک یا کسان؟ یا دونوں اپنے اپنے حصے کا عشر ادا کریں گے؟ دوسرا سوال یہ ہے کہ اگر عشر صرف زمین  کےمالک کے ذمہ ہے تو عشر کل پیداوار سے ادا کریں گا یا کسان کا حصہ نکال کر اپنے حصے سے عشر ادا کرنا ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مزارعت  میں عشر مالک اور کسان دونوں  کے ذمے لازم ہوتا ہے ،لہذااگر پیداورتقسیم    ہوجانےکے بعدہرایک اپنے اپنے حصے کا عشر ادا کرے  تو یہ بھی درست ہے ، مگر زیادہ  مناسب  صورت یہ ہے کہ تقسیم سے پہلے  مجموعہ  پیداوار  سے  عشر  نکالاجائے ،اس کے بعد  بقایا پیداوار  آپس میں  تقسیم  کریں۔</p>",9827,jameya-tur-rasheed,زکوة کابیان,ان  چیزوں کا بیان جن  میں زکوة لازم ہوتی ہے اور جن میں  نہیں ہوتی
2013-10-16,https://almuftionline.com/2013/10/16/11820/,غصے  کی حالت  میں طلاق,<p>میں  اطہر علی ولد ظفر علی   شوگر، بلڈ   پریشر  کا مریض  ہوں  ،میراجگر بھی خراب   ہے ، جس کی وجہ سے  مجھے غصہ بہت  جلدی آتا جاہے ،مجھے اپنی  بیوی پر غصہ آگیا ، میں اپنی ماں کے پاس چلاگیا ، جب غصہ اترا میں  نے اپنی بیوی کو فون کیا ،اس کی  کسی بات پر غصہ آگیا ، میں  نے اسا کو طلاق کے الفاظ بولے ،الفاظ یہ تھے ،طلاق ،طلاق ، طلاق۔ بعد میں جب غصہ اتر گیا تو بیوی  کے پاس گیا، تو اس نےکہا کہ تم نے مجھے  طلاق  دی ہے ،اس کے پاس  موبائل میں   بھی موجود ہے ، میراکوئی  ارادہ اور نیت نہیں تھی طلاق دینے کی ، مگر وہ بیوی ماننے کو تیار نہیں ، آپ کے پاس مسئلہ لیکر  آیا آپ مجھے شرعی قانون کے مطابق   فتوی  جاری فرمادیں ۔ اور اس مسئلہ  پر کوئی گواہ بھی موجود نہیں  ہے ،</p><p> نوٹ ؛   جناب دوائی لینے کے بعد  میرادماغ سن ہوجاتا ہے ، اور مجھے غصہ بہت جلدی آجاتا ہے ،اور غلط صحیح  کی پہچان  نہیں رہتی ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>یاد رہے کہ  بیماری  یقینا  اللہ تعالی کی طرف سے  ایک آزمائش ہے ،جس سے آپ  گزرہے ہیں ، اللہ تعالی آپ جلد  صحت  عطا فرمائے ۔جہاں تک غصے  کی حالت  میں  طلاق  کا تعلق  ہے ،تو شرعا  غصے کی حالت میں  دی  ہوئی طلاق واقع ہوجاتی ہے اس موقع  پر آپ  کو یہ اندازہ تھا  کہ  آپ اپنی والدہ  کے پاس گئے ، اور  یہ بھی اندازہ  تھا کہ اپنی بیوی سے فون  پر بات ہورہی ہے ، اور  یہ بھی اندازہ تھا  کہ   آپ غصے میں اپنی بیوی کو  طلاق کے  الفاظ  بول رہے ہیں ،صرف اتناتھا  کہ  آپ  کے  بقول آپ  نے  طلاق دینے کا  ارادہ  نہیں کیا تھا، لیکن  جو الفاظ آپ نے بولے ہیں ،ان سے بلانیت اور ارادہ   بھی طلاق واقع ہوجاتی ہے ،لہذا آپ کے سوال کاحکم یہ ہے کہ مذکورہ خاتون تین طلاق مغلظہ کے ساتھ اپنے شوہرپر حرام  ہوچکی ہے ،اب رجوع  نہیں ہوسکتا ہے ،اور بغیر حلا لہٴ شرعیہ کے دوبارہ  آپس میں نکاح  بھی نہیں ہوسکتاہے۔حلالہ  شرعیہ کی صورت یہ ہے کہ طلاق کی عدت پوری ہونے کےبعد عورت کاکسی  دوسری  جگہ نکاح ہوجائے، پھر  وہ دوسرا  شوہر  ہمبستری کے بعد  عورت کو طلاق  دیدے یا اس کا انتقال  ہوجائے  اور اس طرح جب طلاق  یا وفات کی عدت  گزر جائے تو آپس کی رضامندی  سےپہلے  شوہر سے   نکاح کرلیاجائے ۔</p>",11820,jameya-tur-rasheed,طلاق کے احکام,الفاظ کنایہ سے طلاق  کا بیان
2013-10-15,https://almuftionline.com/2013/10/15/7962/,کسٹم  کلیئر کروانے  کی اجرت  کاحکم,<p>پاکستانی  تاجر افغانستان سے  فروٹ  ،سبزی  وغیر ہ   منگواتے ہیں ، اس کا  طریقہ  یہ  ہوتا  ہے کہ   باڈر  پر  کلیئرنگ ایجنٹ  ہوتاہے ، اس  کوکسٹم   کلیئر  کروانے  کااختیار  ہوتا  ہے ، تاجر  اسی  سے  معاملہ  طئے  کرتا  ہے ،بروقت  یا  ٹرک         پہنچنے   سے پہلے سے کہ   وہ ایجنٹ  مال کی  کلیئر نگ  بھی  کروائےاور پاکستانی  تاجر کی طرف   سے ٹرک   والوں  کو کرایہ  بھی ادا  کرے ، اور  فروٹ   ،سبزی  وغیرہ  کی قیمت بھی  ادا کرے ﴿جو بعد  میں پاکستانی  تاجر  سے  اصول  کرلیتا ہے ﴾ ایجنت  کا  یہ فائدہ  ہوتا  کہ  پاکستانی  تاجر  ان سب امور کی  انجام  دہی  کے  عوض  میں   ایجنٹ  کو   15 ،20  ہزار دیدیتا  ہے ۔</p><p>اب سوال یہ   ہے کہ    ایجنٹ  کلیئرنگ  کے ساتھ   ایک بڑی  رقم   پاکستانی  تاجر کو بطور  قرض دیتا  ہے ،مقصود  اپنے  مال  کسٹم  کی فیس ادا کرے اور اجرت حاصل  کرے۔اگر   یہ صورت  ناجائز  ہے  تو  اس کی کوئی جائز صورت بتادیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مسئولہ  صورت  میں  ایجنٹ  جو کام  انجام دیتا  ہے ،ٹرک  والوں سے  مال  وصول  کرنا  ،مال  کو بحفاظت  پاکستانی  تاجروں کے حوالے کرنا ،کسٹم کلیئر  کروانا ان سب خدمات پر  عرف  کے مطابق  متعین  اجرت وصول  کرنا جائز ہے۔بشرطیکہ اس معاملے   میں  یہ بات  بطور شرط  شامل نہ  ہوکہ ایجنٹ  دیگر  امور کی انجام  دہی  کے ساتھ مال کی قیمت بھی  لازمااپنی طرف  سے ادا کرےگا ۔کیونکہ ایجنٹ  کے ذمہ مال  کی  قیمت کی ادائیگی  لازم  ہونے کی صورت میں اجارہ کو  قرض کےساتھ مشرط  کرنا  لازم  آتا  ہے جوکہ  جائز نہیں ہے ۔اور اگر ان خدمات  کی  اجرت کے علاوہ  ایجنٹ کی ادا کردہ  رقم پرتاجر   اضافی  رقم بھی ادا کرے ،تو  یہ  قرض سے فائدہ  حاصل کرنا ہوا جو سودی  معاملہ  ہونے  کی وجہ سے  ناجائز  اورحرام  ہے۔</p><p>اس لئے اس معاملے کی بے غبار طورپر جائز صورت  یہ ہوسکتی  ہے  کہ ایجنٹ  صرف سوال میں ذکر کردہ  امور انجام  دے  اوراس کی متعین اجرت وصول کرے ۔مال کی قیمت  کی ادائیگی  کو اپنے  ذمہ  نہ  لے ، یعنی  ایجنٹ اپنی  رقم  درمیان  میں  داخل ہی نہ  کرے ،بلکہ  رقم  کی ادائیگی  تاجر، ٹرک    ڈرائیوروں کو براہ  راست  کریں  ،یا ایجنٹ  کو   پہلے سے  رقم  دیکر  وکیل  کے طور پر مال  چھڑوانے کی   ذمے داری دےتو یہ معاملہ  شرعا  جائز  ہوگا ۔</p>",7962,jameya-tur-rasheed,جائز و ناجائزامور کا بیان,بچوں وغیرہ کے نام رکھنے سے متعلق مسائل
2013-10-14,https://almuftionline.com/2013/10/14/7718/,وراثت  میں چھوڑی  ہوئی  نقدرقم  کی تقسیم,"<p>وراثت میں چھوڑی گئی نقد رقم کی تقسیم<span dir=""LTR"">(</span>ایک لاکھ کے حساب سے ۔شکیل اللہ خاں ( مرحوم ) غیر شادی شدہ کے والدین کا انتقال 22 سال پہلے ہو گیا ہے ۔ شکیل اللہ خان کے موجودہ حیات وارثوں کی تفصیل</p><p>ا۔ ظفر اللہ خاں ( بھائی <span dir=""LTR"">(</span>ظفر اللہ خاں کی ایک بیٹی (حیات <span dir=""LTR"">(</span></p><p>۔ عمران اللہ خاں (بھائی) عمران اللہ خان کے دو بیٹے (حیات<span dir=""LTR"">(</span></p><p>۳۔ سیمابیگم(بہن) سیما بیگم کے دو بیٹے اور ایک بیٹی ( حیات<span dir=""LTR""> (</span></p><p> شکیل  اللہ  خان مرحوم  کے دیگر  رشتے داروں کی  تفصیل</p><p>ا۔ مرحومہ یاسمین بیگم ( بہن﴾  جو شکیل  اللہ  خان کی زندگی میں ان کے انتقال  سے تقریبا دس سال  پہلے انتقال کرچکی  ہے ۔</p><p>الف۔ یاسمین بیگم کا بیٹامحمد ریحان ( حیات ﴾</p><p>ب ۔ یاسمین بیگم کی بیٹی بشری بیگم (حیات ﴾</p><p>۲۔ ظفر اللہ خاں کا بیٹا عبید اللہ خاں (مرحوم﴾</p><p>عبید اللہ خاں کی بیٹی عائشہ خان (حیات ﴾</p><p><strong>نوٹ؛</strong></p><p>مرحوم شکیل اللہ خاں پر کوئی قرض واجب الا دانہیں ہے ۔</p><p>۲۔ کیا شکیل اللہ خاں کی بیماری ، تدفین کے اخراجات چھوڑی ہوئی رقم سے منہا کیے جاسکتے ہیں؟</p><p>۳۔ کیا مرحوم شکیل اللہ خاں کی وراثت میں چھوڑی گئی رقم مسجد کی تعمیر میں خرچ کی جاسکتی ہے؟</p><p>۴۔ کیا وارثوں سے پوچھناضروری ہے کہ چھوڑی گئی رقم کومسجد کی تعمیر میں خرچ کیا جاۓ؟</p><p>۔ اگر وارث اجازت نہ دیں تو ان کا حصہ انکودینا ہوگا؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شکیل  اللہ خان مرحوم نے بوقت  انتقال   منقولہ  غیر منقولہ   جائداد ، نقدی  ، سونے چاندی   اور   چھوٹا بڑا  جوبھی سامان   اپنی  ملك میں چھوڑا  ہے  ،سب  مرحوم کاترکہ ہے ،   سب سے  پہلے  اس میں سےکفن دفن کامتوسط خرچہ  نکالاجائے ،    اگر  ان کے   ذمے  واقعی  کسی کا قرض  نہیں  ہے ، تو دیکھا  جائے  کہ اگر مرحوم نے  كسی  غیر وارث كے حق میں کوئی  جائز  وصیت  کی ہو   تو تہائی مال کی حدتک  اس پر عمل کیاجائے ۔ اس کے بعدباقی  مال کو  مرحوم کے بھائی  بہنوں میں تقسیم کیاجائے گا۔ مساوی پانچ حصے بناکر اس میں سےدونوں   بھائیوں   کو دد دو حصے  اور    بہن کو  ایک  حصہ دیا جائے ۔</p><p>اگر  کل  قابل تقسیم   رقم ایک  لا  کھ ہی   ہے  تو    اس کو  اسطرح  تقسیم کیا جائے  گا ۔</p><p>بہن کو   20 ہزار  اور   دونوں بھا ئیوں  میں   سے ہرایک کو  40 ہزار  دیاجائے گا ۔</p><p> یعنی صورت  مسئولہ  میں بہن کا 20 فیصد  حصہ ہے ،اور  ہر بھائی کا40 فیصد   ۔ان تینوں  کے  علاوہ  کسی  بھتیجے  بھانجے  وغیرہ   کو  حصہ نہیں ملے گا۔</p><p><span dir=""RTL"">اگر  تمام  ورثا ء بالغ ہیں اور   سب اپنی خوشی  سے  اپنے حصے کی پوری  رقم  تعمیر  مسجد میں  لگانا  چا  ہیں     تو  شرعا  اس کی اجازت  ہے،  لیکن  اگر   بعض راضی   ہیں  اور بعض  نہیں ، تو جو وارث   مسجد  میں  دینے  پر راضی  نہیں  ہے پہلے میراث  میں سےاس کا  حصہ نکال کر  اسے دیدیا جائے  ، اس کے بعد  بقیہ  مال   تعمیر  مسجد  میں  خرچ  کیا جاسکتا   ہے۔        </span></p>",7718,jameya-tur-rasheed,میراث کے مسائل,مناسخہ کے احکام
2013-10-14,https://almuftionline.com/2013/10/14/7713/,رمادا  ٹاورپروجیکٹ میں شرکت  کاحکم,"<p>بحریہ ٹاون راولپنڈی میں ایک ہوٹل رمادا ۔<span dir=""LTR""> RAMADA</span>کے نام  سے بن رہا ہے۔ یہ ایک انٹر نیشنل چین ہے جو کہ یہاں ہو ٹل شروع کر رہے ہیں ۔ اس کام میں جو پاکستانی کمپنی ملوث ہے اس کا نام ہے سکوائر نائن، ان لوگوں کی طرف سے آفر یہ ہے کہ آپ ایک ساتھ پچاس لاکھ روپے جمع کر وائیں تو اگلے ہی مہینے سے آپ کو 55 ہزار روپے کر کے ملنا شروع ہو جائیگا۔ یہ پروجیکٹ ساڑے چار سال کا ہے جس میں سے آدھا سال گزر چکا ہے ، باقی چار سال باقی ہیں۔</p><p>ساڑے چار سال مکمل ہونے کے بعد اگر میں ایگریمنٹ بر قرار رکھنا چاہوں تو مجھے ہر دن کے حساب سے کر ایہ ملے گا اور اگر میں ایگریمنٹ ختم کر کے نکلنا چاہوں تو مجھے 50لاکھ پر مزید 17 سے 22 فیصد اضافی رقم ملے گی۔یہ کاروبار جائز ہے یا نہیں ؟؟ شریعت کی روشنی میں راہنمائی فرماکر ماجور ہوں۔ جزاک اللہ خیرا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں رمادا <span dir=""LTR"">RMA DA)</span> <span dir=""LTR"">(</span>ٹاور کی تعمیری  پرو جیکٹ   میں  شرکت کرنے  کی جو  صورت  مذکور ہے ،کہ تعمیری  لاگت   کی مد میں رقم  جمع کرواتے ہی  اگلے  مہینے سے  منافع کے نام پر متعین  رقم  ملنی  شروع  ہوجاتی  ہے،  نیز ایگریمنٹ کا دورانیہ ختم ہونے پراصل  رقم  اور مزید نفع کی واپسی بھی طے  ہے ،تو اس تناظر  میں شرعی لحاظ سے یہ معاملہ  شرکت کا نہیں ہے  بلکہ  قرض   دیکر  سود  وصول کرنے کا  بنتا  ہے، کیونکہ گاہک کی اصل  رقم محفوظ  رہنے کی  یقین دہانی اور شرط کے ساتھ نفع دینے کی شرط لگائی گئی ہے،لہذا اس صورت میں کمپنی   گاہک  کی طرف سے جمع کردہ  رقم پر  جو اضافی  رقم ادا  کررہی  ہے ،  یہ قرض پر سود کی ادائیگی ہے، اوریہ   ایک سودی  معاملہ ہونے  کی بنا ء پرشرعا  ناجائز اور حرام  ہے ، اس کمپنی میں  اس طرح شراکت  داری جائز نہیں ، اس سے اجتناب لازم  ہے۔اگر کسی  نے شرکت کرلی  ہوتو معاملے  کو ختم کرنا  ضروری  ہوگا ۔ اصل رقم سے  زائد جو نفع  کمایا  ہے  وہ بغیر نیت  ثواب کے صدقہ کرنا  لازم ہے ۔</p><p>الدر المختار وحاشية ابن عابدين (رد المحتار) (5/ 166)</p><p>في الأشباه كل قرض جر نفعا حرام</p><p>قوله كل قرض جر نفعا حرام) أي إذا كان مشروطا كما علم مما نقله عن البحر، وعن الخلاصة وفي الذخيرة وإن لم يكن النفع مشروطا في القرض، فعلى قول الكرخي لا بأس به   ۔</p><p>البتہ اگرکمپنی   شرکت  مضاربت  کی  بنیاد  پر معاملہ کرے تو جواز کی  صورت نکل سکتی  ہے۔</p><p>مضاربت  کی بنیادی  شرائط یہ ہیں 1۔  رقم مضارب کے حوالے  کردی جائے  2 ۔کہ اصل رقم گارنٹیٹ ﴿مضمون  ﴾ نہ ہو کہ ہر حال میں اس کی واپسی  کمپنی کے ذمہ لازم ہو 3۔رب المال ﴿سرمایہ دینےوالے﴾ خود کاروبار کی عملی سرگرمیوں میں  شریک ہونے کی شرط  نہ لگائے 4۔ حاصل  ہونے والے  نفع میں دونوں  کی  شرکت   فیصدی طریقہ پر ہونفع کی کوئی  خاص مقدار کسی کے لئے  مخصوص نہ ہو 5۔ اگر نقصان  ہوجائےتو دیکھا جائے  اس سے پہلے اس تجار  ت میں اگرکوئی  نفع  حاصل ہوا  ہوتو  نقصان کی تلافی  اس سے کی جائے گی، اگر  ابھی نفع نہیں ہوا یا نفع سے تلافی  نہیں  ہو پارہی    تو  نقصان   رب المال یعنی  سرمایہ  فراہم کرنے   والے کے ذمہ  ہوگا۔</p>",7713,jameya-tur-rasheed,شرکت کے مسائل,شرکت سے متعلق متفرق مسائل
2013-09-22,https://almuftionline.com/2013/09/22/7860/,وسوسہ اوروہم کی وجہ سےنمازکو چھوڑنا,<p>ایک شخص کا وہم ٹھیک نہیں ہو رہا ہے، بہت کوشش کر لی ہے، مگر ٹھیک نہیں ہو رہا ہے تو کیا اس شخص پر نماز معاف ہے؟ اور اگر معاف نہیں تو کیا وہ وقت ضائع کرے؟ اور نماز پڑھے، جبکہ وقت کا ضائع کرنا اس پر بہت گراں گزرتا ہے اوروہم کو دور کرنے کی بہت کوشش کر لی ہے، مگر وقت ضائع ہو جاتا ہے تو کیا وہ نماز چھوڑ دے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نماز میں وسوسے آنا کوئی نئی بات نہیں،بلکہ نبی کریم صلی اللہ علیہ وسلم اور صحابہ کرام کے زمانہ سے یہ معاملہ  بعض حضرات سے ساتھ شدت کے ساتھ پیش آتا رہا ،جنہوں نے اس بارے میں نبی کریم صلی الللہ علیہ وسلم اور صحابہ کرام سے رجوع کیا، جس کی حقیقت اور علاج احادیث وآثار میں بیان کیا گیا ہے۔</p><p> چنانچہ عثمان بن ابی العاص  رضی اللہ عنہ فرماتے ہیں کہ   میں نے عرض کیا کہ اے اللہ کے رسول! میری نماز اور میری قراءت کے درمیان شیطان حائل ہوجاتا ہے اور ان چیزوں  میں شبہہ ڈالتا رہتا ہے، رسول صلی اللہ علیہ وسلم نے فرمایا کہ  وہ شیطان ہے جس کوخنزب کہا جاتاہے، پس جب تمہیں اس کا احساس ہو کہ شیطان وساوس وشبہات میں مبتلا کرے گا تو تم اس شیطان مردود سے خدا کی پناہ مانگو اور بائیں طرف تین دفعہ تھتکاردو۔ حضرت عثمان کہتے ہیں کہ رسول صلی اللہ علیہ وسلم کے ارشاد کے مطابق میں نے اسی طرح کیا تو اللہ تعالی نے مجھے اس کے وساوس وشبہات سے محفوظ کردیا۔(مسلم)</p><p>  حضرت قاسم بن محمد رحمہ اللہ تعالی سے ایک شخص نے عرض کیا کہ مجھے اپنی نماز میں وہم ہوتا رہتا ہے، (یعنی کبھی یہ شک ہوتا ہے کہ میری نماز درست ادا نہیں ہوئی ،کبھی یہ وہم ہوجاتا ہے کہ کہ ایک رکعت پڑھنے سے رہ گئی ہے،) اس وجہ سے مجھے گرانی ہوتی ہے، انہوں نے فرمایا کہ تم اس طرح کے خیال پر دھیان نہ دو اور اپنی نماز پوری کرو، اس لیے کہ وہ (شیطان) تم سےجب ہی دورہوگاکہ تم  اپنی نمازپوری کرلواورکہو کہ ہاں میں نےنمازپوری نہیں کی۔(موطامالک)</p><p>       نماز ہی وہ سب سےاہم عبادت ہے جس میں اللہ کے نیک بندوں کو بہکانے اور ورغلانے کے لیے شیطان اپنی سعی وکشش سب سے زیادہ صرف کرتا ہے،صوفیہ کے مطابق اس کی وجہ یہ ہے کہ نماز حقیقت میں اللہ تعالی کے ساتھ مناجات  اور ہم کلام ہونا ہے جو غفلت کے ساتھ ہو ہی نہیں سکتا، نماز کے علاوہ دیگر عبادتیں غفلت سے بھی ہوسکتی ہیں، مثلا زکوۃ کہ اس کی حقیقت مال کا خرچ کرنا یہ خود ہی نفس کو اتنا شاق ہے کہ اگر غفلت کے ساتھ ہو تب بھی نفس کو شاق گذرے گا، اسی طرح روزہ  دن بھر بھوکا پیاسا رہنا،صحبت کی لذت سے رکنا کہ یہ سب چیزیں بھی نفس کو مغلوب کرنے والی ہیں، ،لہذا غفلت کے ساتھ بھی ان کی ادائیگی سے نفس کی تیزی پر اثر پڑے گا، لیکن نماز جس کا بڑا حصہ ذکر اور تلاوت ہے، یہ چیزیں اگر غفلت سے ادا ہوں تو مناجات یا ہمکلامی  کے بجائےایک ہذیانی گفتگوکی طرح اور عبادات کے بجائے ایک عادت کے طور پر اس کے الفاظ اور افعال سرزد ہوتے رہتے ہیں،جس سے نمازاپنی حقیقی روح سے خالی ہوجاتی ہےاور تاثیروقبولیت کا اعلی مقام حاصل نہیں پاتی اورشیطان اپنی تخریب کاری کے ذریعہ اس اہم عبادات کواس طرح بے اثروبے روح بنانے کی کوشش میں لگا رہتاہے،لہذااپنی ہمت اور وسعت کے مطابق پوری توجہ کے ساتھ نماز پڑھنا ضروری ہے،<strong>لیکن  یہ امر بھی نہایت قابل توجہ ہے کہ جب تک دلجمعی اور یکسوئی کی ایسی حالت پیدا نہ ہو تب بھی نماز جس حال میں بھی ممکن ہو ضرور پڑھی جائے، یہ بھی شیطان ہی کی ایک سخت ترین چال اور فریب ہے کہ وہ یہ سمجھائے کہ بری طرح پڑھنے سے تو نہ پڑھنا ہی اچھا ہے، یہ غلط ہے ،بلکہ نہ پڑھنے سے بری طرح پڑھنا ہی بہتر ہے، اس لیے کہ نہ پڑھنے کا جو عذاب ہےوہ نہایت ہی سخت ہے۔</strong></p><p>شیطان کے وسوسوں سے بچنے کا طریقہ اور علاج ان احادیث وآثار کی روشنی میں علماء نے یہی لکھا ہے کہ کثرت سے تعوذ پڑھی جائے،نیک مجالس بالخصوص مسجد کی حاضری کا اہتمام کیا جائے،نیزوسوسوں کی طرف توجہ نہ دی جائے،اس طرح شیطان مایوس ہوکر وسوسہ ڈالنا چھوڑدے گااور جس قدر اس کے وسوسوں کی طرف توجہ دیں گے یا انکی وجہ سے عبادات کو چھوڑیں گے یہی اس کی خوشی اور کامیابی ہےاورنماز میں از خود تو خیالات کونہ لائے، اس لیے کہ یہ مکروہ اور ممنوع ہے،البتہ اگر کوئی وسوسہ یاخیال از خود آجائے توحتی الوسع اس کو ہٹانے کی کوشش کرے اور وسوسوں اورخیالات سے بچنے کا آسان طریقہ یہ ہے کہ نماز کے الفاظ کی درست ادائیگی کی طرف توجہ دے اور اگر معنی سے واقف ہے تو اس کی طرف بھی توجہ رکھنے کو کشش کرے،اس طرح کرنے سے انشاء اللہ آہستہ آہستہ توجہ اور یکسوئی پیدا ہونا اور بڑھنا شروع ہوجائے گی۔</p>",7860,jameya-tur-rasheed,ذکر،دعاء اور تعویذات کے مسائل,رسول اللہ  صلی اللہ علیہ وسلم پر درود وسلام بھیجنے کے مسائل )  درود سلام کے (
