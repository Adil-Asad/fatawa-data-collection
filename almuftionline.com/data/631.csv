issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-10-13,https://almuftionline.com/2021/10/13/11067/,Jocial  کمپنی کا حکم,"<p>کیا فرماتے ہیں علماء کرام اس مسئلہ کے بارے میں کہ بندہ نے <span dir=""LTR""> Jocial</span>نامی کمپنی میں رجسٹریشن کروائی ہے جو کہ آن لائن کام کرتی ہے اور اپنے رجسٹر شدہ افراد کو اپنی پروڈکٹس کی تصاویر شیئر کرتی ہے۔یہ لوگ اِن تصاویر پر کچھ ایڈیٹنگ کے ساتھ آگے اپنے اکاؤنٹ سے شیئر کرتے ہیں اور اس پر اُن کو کمپنی کی طرف سے اجرت دی جاتی ہے۔اگر یہ لوگ کسی کو دعوت دیں اسی کام کی اور وہ اس کو قبول کرلے تو اس پر بونس ملتا ہے۔</p><p>اب سوال یہ ہے کہ کیا یہ اجرت اور بونس لینا جائز ہے؟یاد رہے کہ بندہ نے کمپنی میں رجسٹریشن کے لیے فیس بھی جمع کروائی ہے۔تفصیل سے بتادیں کہ کونسی اجرت جائز ہے اور کونسی نہیں؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جوشل ایک برٹش انفلوئنسر  مارکیٹنگ کمپنی ہے۔ انفلوئنسر مارکیٹنگ سوشل میڈیا مارکیٹنگ کی ایک شکل ہے جس میں سماجی اثر و رسوخ رکھنے والےافرادسوشل میڈیا کے مختلف   سائٹس پر  اپنے حلقہ احباب( فالوور)میں مختلف  کمپنیوں کی پروڈکٹس کی تشہیر کرتے ہیں۔</p><p>جوشل  کمپنی کوئی انویسمنٹ پلان نہیں ہے،بلکہ  یہ  سبسکرپشن<span dir=""LTR"">Subscription</span> پر مبنی مارکیٹنگ پلیٹ فارم ہے۔</p><p>اس کمپنی میں  کمانے کےدو بنیادی طریقے ہیں:</p><p><span dir=""LTR""> -1</span>انفرادی طور پر کمانا<span dir=""LTR""> Individual Earning </span> </p><p><span dir=""LTR"">-2</span> ٹیم ورک کے طور پر کمانا<span dir=""LTR""> Team Earning </span> </p><p>انفرادی طور پر کمانے کے مندرجہ ذیل  طریقے ہیں:</p><p><span dir=""LTR"">Ad compaign</span><span dir=""LTR"">-1</span>:اس طریقے میں مذکورہ کمپنی آپ کو پیکج کے حساب سے ہفتہ میں دو یا تین ایڈز<span dir=""LTR""> (Ads)</span> دیتی ہے،یہ ایڈز زیادہ تر الیکٹرانک اشیاء پر مشتمل ہوتی ہیں، اس میں کچھ ٹیکسٹ بھی لکھا ہوتا ہے،ان کو</p><p>آپ اپنی فیس بک  آئی ڈی پر شیئر کرتے ہیں اور شیئر کرنے پر کچھ ڈالرز ملتے ہیں،جو پیکج کے حساب سے مختلف ہوتاہے </p><p><span dir=""LTR""> Reward Points -2</span>اس میں اکاؤنٹ کو اپ ڈیٹ کرنے  اور لاگ ان کرنے پر کچھ پوائنٹس ملتے ہیں،جس کو <span dir=""LTR""> RP</span>کہتے ہیں۔سو <span dir=""LTR""> RP</span>ایک ڈالر کے مساوی ہوتے ہیں۔</p><p>ٹیم ورک کے طور پر کمانے کے تین طریقے ہیں:</p><p><span dir=""LTR"">Matching Bonus </span><span dir=""LTR"">-1</span>:اس میں کسی کو مذکورہ کمپنی کے ممبر بنانے پر ڈالر ملتے ہیں۔</p><p><span dir=""LTR"">Super Matching Bonus-2</span>: آپ نے جن لوگوں کو ممبر بنا کر ایک ٹیم بنایا ہے ان کو ٍٍآگے ممبر  بنانے پر  جو <span dir=""LTR""> Matching Bonus</span>ملتا ہے اس کا <span dir=""LTR"">10%</span> آپ کو ملے گا تو گویا آپ کے تحت جتنے ممبر بنیں گے ان کا بھی بونس آپ کو ملتا رہے گا اور یہ سلسلہ چلتا رہے گا۔</p><p><span dir=""LTR"">Global Power Bonus-3</span>:اس کا حاصل یہ ہے کہ یہاں پر چھ درجے<span dir=""LTR"">(Clubs)</span> بنائے گئے ہیں جو بالترتیب سلور، گولڈ،پلاٹینیم،ڈائمنڈ،کراؤن اور ایمبیسیڈر کے نام سے موسوم ہیں۔ہر کلب میں تین بندوں کو آپ ممبر بناسکتے ہیں یعنی اگر آپ تین بندوں کو ممبر بنائیں گے تو سلور کلب میں چلے جائیں گے اور اگر چھ کو بنائیں گے تو گولڈ کلب میں اسی طرح اگر اٹھارہ بندوں کو ممبر بنائیں گے تو ایمبیسیڈر کلب میں چلے جائیں گے۔اٹھارہ سے زیادہ ممبر نہیں بناسکتے۔اس میں ہر کلب پر الگ ڈالر ملتے ہیں۔</p><p>اب یہاں ان آمدنیوں کے بارے میں شرعی احکام لکھتے ہیں۔سب سے پہلے کمپنی جوائن کرنے کے لیے ممبر شپ لینی پڑتی ہے اور اس کی فیس ادا کرنی پڑتی ہے،اس کا حکم یہ ہے کہ ممبر شپ کی حیثیت حق اجارہ کی ہے یعنی ممبر کمپنی کے ساتھ یہ معاہدہ کرتا ہے کہ میں بطور اجیر آپ کے لیے کام کروں گا۔حق اجارہ کو خریدنا جائز نہیں،لہذا  ممبر شپ کے مقابلہ میں فیس دینا جائز نہیں،تو اس کمپنی کی ممبر شپ لینا ہی جائز نہیں۔</p><p>   انفرادی طور پر کمانے کے طریقوں میں جو <span dir=""LTR""> Ad Compaign</span>کا طریقہ ہے اس کا حکم یہ ہے کہ یہ ایڈز<span dir=""LTR""> (Ads)</span> چونکہ زیادہ تر الیٹرانک اشیاء پر مشتمل ہوتی ہیں اور اس کو آگے شیئر کرنے کا معاملہ اجارہ کا معاملہ ہے لہذا اس کی اجرت جائز ہے۔البتہ اکاؤنٹ اپ ڈیٹ کرنے اور لاگ ان کرنا کوئی ایسا عقد نہیں جس کی اجرت لی جائے لہذا یہ اجرت بھی جائز نہیں۔</p><p> ٹیم ورک کے طور پر جو تین طریقوں سے کمائی ہوتی ہے یہ نیٹ ورک مارکیٹنگ کی سرگرمیوں سے حاصل ہونے والی کمائی ہے ۔نیٹ ورک مارکیٹنگ کا ماڈل جوئے،دغا اورفریب جیسے مفاسد پر مشتمل ہونے کی وجہ سے ناجائز ہے،کیونکہ آخر کے ممبران کو یہ کمیشن ملنا یقینی نہیں بلکہ انتہائی موہوم ہے۔نیز اوپر ہم نے بتایا کہ ممبر شپ کے لیے اجرت دینا جائز نہیں،تو ممبر بنانے پر بھی اجرت لینا جائز نہیں،کیونکہ شرعا کمیشن یا کسی مالی نفع کے حصول کے لیے آدمی کی محنت،سرمایہ یا ضمان کا ہونا ضروری ہے،جبکہ یہاں ان تین میں سے کوئی چیز بھی موجود نہیں،یہ دوسروں کا مال باطل طریقے سے کھانے کی ایک صورت ہے جو شرعا جائز نہیں ہے۔</p><p>خلاصہ جواب کا یہ ہوا کہ جوشل کمپنی میں کام کرنا جائز نہیں۔البتہ اگر کسی نے فیس دیکر ممبر شپ وصول کی ہے تو اس کے لیے پیکج ختم ہونے تک اشتہارات <span dir=""LTR""> Ad Compaign </span>(اگر جائز اشیاء کی ہو) کی مد میں حاصل ہونے والی اجرت جائز ہے۔اسی طرح ممبر شپ کی فیس کے بقدر کمپنی سے کسی بھی مد میں حاصل ہونے والی رقم جائز ہوگی اس سے زیادہ نہیں۔اگر کسی نے نیٹ ورک مارکیٹنگ کے ذریعے ممبر شپ کی فیس سے زیادہ آمدنی حاصل کی ہو تو اس کو چاہیے کہ اتنی رقم  بلا نیت ثواب صدقہ کردیں۔</p>",11067,jameya-tur-rasheed,شرکت کے مسائل,معاصر کمپنیوں کے مسائل
2021-10-13,https://almuftionline.com/2021/10/13/5914/,فوٹو پر ماشاءاللہ لکھنے  یا کہنے کاحکم,<p>آج کل سوشل میڈیا پر ایک پوسٹ وائرل ہے کہ فوٹو پر ماشاءاللہ کہنا یا لکھنا گناہ ہے،کیا یہ صحیح ہے؟اکثر اوقات فیملی کی تصاویر آتی ہیں تو ماشاءاللہ لکھ کر رپلائی کر دیتے ہیں،کیا ایسا کرنا گنا ہ ہے ؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ڈیجیٹل تصویر کے بارے میں علمائے کرام کے دو مشہورنقطۂ نظر  ہیں<span dir=""LTR"">:</span></p><p>بعض علماء کے نزدیک ڈیجیٹل تصویر  کا بھی وہی حکم ہے جو عام پرنٹ شدہ تصویر کا ہے یعنی بلا ضرورت شدیدہ حرام وناجائز ہےلہذاجو حضرات اس کوچھپی ہوئی عام تصویر کی طرح سمجھتے ہیں تو ان کے ہاں چونکہ اس کو دیکھنا ،کھینچنا اور  اپنے پاس رکھنا گناہ ہے، اس لیے کسی گنا ہ  کی چیز کو دیکھ کر یا گناہ کو دیکھ کر ماشاءاللہ کہنا بھی گناہ ہے ۔</p><p>لیکن دیگرحضرات کے نزدیک ڈیجیٹل تصویر عام چھپی ہوئی تصویر کی طرح نہیں ہے،بلکہ پانی یا آئینہ میں دکھائی دینے والے عکس کے مشابہ ہونے کی وجہ سے مباح ہے،مختلف فیہ تصویر ہونے کی وجہ سے جائز مقاصد کے لئے اس کا استعمال جائز ہے ،بشرطیکہ  اس میں کسی خاتون، یا کسی ناجائز منظر کی تصویر نہ ہو۔لہذا ایسی جائز تصویر پراگر کسی  نے دیکھ کر ماشاءاللہ کہہ دیا<span dir=""LTR"">,</span> یا لکھ دیاتو اس میں کوئی گناہ نہیں ہوگا۔</p><p>لیکن یہ واضح رہے کہ بلا ضرورت وحاجت سلفیاں بنانا اور سوشل میڈیا پر لگانا ناپسندیدہ مشغلہ ہے جس سے بچنا چاہیے۔</p>",5914,jameya-tur-rasheed,جائز و ناجائزامور کا بیان,کھیل،گانے اور تصویر کےاحکام
2021-10-11,https://almuftionline.com/2021/10/11/6640/,مفقود کی میراث کا حکم,<p>میرے ماموں جو کہ غیر شادی شدہ تھے،ان کے وارثوں میں ان کا ایک بھتیجا بھی شامل ہے جو کہ پندرہ سال سے لاپتہ ہے،اسے ڈھونڈنے کی بہت کوشش کی،لیکن اس کا کچھ پتہ نہیں چلا،برائے مہربانی یہ بتادیں کہ شریعت کے مطابق اس کے حصے کا کیا کیا جائے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ایسا شخص جس کی موت و حیات کا کوئی علم نہ ہو اس کا مال اس وقت ورثہ میں تقسیم کیا جاتا ہے جب اس کی موت کا یقینی طور پر علم ہوجائے،یا اچھا خاصا طویل عرصہ گزرنے کے بعد عدالت اس کی موت کا فیصلہ کردے،یا اتنا طویل عرصہ وہ غائب رہے کہ اس کے ہم عمر لوگ مرجائیں جس کی مدت راجح قول کے مطابق نوے سال ہے۔</p><p>لہذاجب تک مذکورہ بالا تینوں صورتوں میں سے کسی ایک ذریعے اس لاپتہ وارث کی موت کا فیصلہ نہیں ہوجاتا،اس وقت تک اس کا حصہ ورثہ میں سے کسی معتمد اور امانت دار شخص کے پاس بطور امانت رکھوایا جائے،پھر جب مذکورہ بالا صورتوں میں سے کسی ایک ذریعے اس کی موت کا فیصلہ کیا جائے گا تو اس وقت اس لڑکے کے جو ورثہ زندہ ہوں گے یہ حصہ ان میں شرعی حصوں کے مطابق تقسیم کیا جائے گا۔</p>",6640,jameya-tur-rasheed,میراث کے مسائل,میراث کے متفرق مسائل
2021-10-11,https://almuftionline.com/2021/10/11/5326/,پہلی بیوی کے گھر چھوڑنے کی دھمکی سےدوسری کوطلاق کی نیت سےمیسج کا حکم،مجبورا میری طرف سے تم آزاد ہوکہنا,<p>میں نے اپنی پہلی بیوی کو بتائے بغیر ایک بیوہ سے نکاح کر لیا،جب میری پہلی بیوی کو میرے نکاح کا علم ہوا تو اس نے طوفان کھڑا کر دیا اور میرے گھر سے ہمیشہ کے لئے چلے جانے کی دھمکی دی،بلکہ چلے جانے کی تیاری بھی شروع کر دی،میں شدید ذہنی دباو کا شکار ہوا، کئی دن کی بحث اور جھگڑے کے سبب مجھے اپنا گھر بچانے اور اپنی پہلی بیوی کو خوش کرنے کے لئے اپنی دوسری بیوی کو مجبوراً طلاق دینا پڑی،جو کہ میں ہرگز دینا نہیں چاہتا تھا،یہ طلاق میں نے فون پر ٹیکسٹ میسیج کے ذریعے بھیجی،جس میں صریحاً طلاق کا لفظ نہیں لکھا تھا،“میری طرف سے تم آزاد ہو”یا اس طرح کے الفاظ تھے،جن کو میری دوسری بیوی کئی دن تک سمجھ ہی نہ سکی کہ یہ طلاق ہے،بہرحال میں چونکہ دل سے طلاق دینا چاہتا ہی نہیں تھا،اس لئے موقع ملتے ہی میں نے رجوع کر لیا اور اپنی پہلی بیوی سے چھپائے رکھا،ایک مرتبہ پھر اس کو علم ہونے پر اُسی طرح کا ہنگامہ کھڑا ہوا اور وہ گھر سے ہمیشہ کے لئے چلے جانےکی دھمکی دینے لگی،میں اپنے بچوں کی خاطر اس گھر کو بچانے کےلئے ایک مرتبہ پھرمجبورہوگیااوردوسری بیوی کودوسری مرتبہ طلاق اُسی طرح میسج میں لکھ کربھیج دی، جبکہ میں دل سے یہ طلاق نہیں دینا چاہتا تھا،اسی طرح تیسری مرتبہ پھر یہ کہانی دہرائی گئی،جبکہ میں نے مجبوراً دی ہوئی دوسری طلاق کے چند دن بعد ہی رجوع کر لیا تھا،تیسری طلاق دیتے وقت میں پہلے سے زیادہ شدید ذہنی دباو میں مبتلا ہو گیااورمیں اپنی پہلی بیوی کے احتجاج پر اس نتیجے پر پہنچا کہ دونوں بیویوں میں سے ایک کو ہی رکھاجاسکتا ہے،لہذا تیسری مرتبہ بھی اُسی طرح میسیج میں لکھ کر طلاق بھیجی، وہ میسیج بھیجنے کے بعد اپنی پہلی بیوی کودکھایا تاکہ وہ خوش ہو جائے اور میرا یہ گھر ٹوٹنے سے بچ جائے،میرا گھر تو ٹوٹنے سے بچ گیا،لیکن دوسری بیوی کومجبوراً طلاق دینا پڑی جو نہ میں دینا چاہتا تھااور نہ وہ لینا چاہتی تھی۔ اب میرا مؤدبانہ سوال ہےمفتی صاحب سے کہ کیا یہ مجبوری میں دی ہوئی طلاق واقع ہو گئی یا نہیں؟ شریعت اسلامیہ کے مطابق رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اصولی طور پر بیوی کے گھر سے چلے جانے کی دھمکی شرعی مجبوری(اکراہ) کے مفہوم میں داخل نہیں،(خیرالفتاوی:ج۵،ص۱۶۲ تا ۱۶۸)لہذاایسی صورت میں  سؤال  میں پوچھی گئی صورت میں میں لفظ آزاد کےباربارلکھ کر میسج کرنےسے صرف ایک طلاق بائن واقع ہوگی۔</p><p>البتہ بعض فقہی عبارات سے معلوم ہوتا ہے کہ مکرہ اورفعل مہدد بہ میں  حکمی غیر یت بھی  کافی ہے،اور بواسطہ ضرر کا لاحق ہونا بھی بعض صورتوں میں معتبر ہے،چنانچہ صورت مسؤولہ میں بھی بیوی کے گھر سےچلےجانے سے شوہر کےچھوٹے،کم عمر بچوں کی دیکھ،بھال اور تربیت کا مفقود یا مخدوش ہوجانا یقینا شوہر پر اثر انداز ہوتاہے۔</p><p>لہذا درج ذیل شرائط کے ساتھ بیوی کے گھر سے چلے جانے کی دھمکی   شرعی مجبوری بن سکتی ہے۔</p><p>۱۔بیوی بچوں والی ہو۔</p><p>۲۔ بچے چھوٹے اور کم عمر ہوں یا کوئی ایسا بڑا بچہ ہو جو دیکھ بھال کا محتاج ہو۔</p><p>۳۔ ان کی دیکھ بھال اور تربیت کا کوئی متبادل بندوبست نہ ہو سکے۔</p><p>۴۔اور بیوی کو اس دھمکی کو عملی جامہ پہنانے کی قدرت بھی ہو۔</p><p>۵۔ شوہر کو ظن غالب ہو کہ اگر طلاق نہ دے گا توبیوی،یہ اقدام کر لےگی۔</p><p>۶۔بیوی کی طرف سے مطالبہ نہ مانے جانے پراپنااقدام فوری واقع کرنے کی دھمکی ہو۔</p><p>۷۔ شوہر کی خاندانی یا منصبی حیثیت کے پیش نظر بچوں کی تربیت ودیکھ بھال سے محرومی اس پر شدید ذہنی دباؤ کا باعث بھی ہو۔</p><p>۸۔ بیوی  کے مزاج کے پیش نظر ظن غالب ہو کہ واپس نہیں آئے گی۔</p><p>اس صورت حال سے شوہر اگر شدید ذہنی دباؤ کا شکار ہوگیا ہو اور وہ دوسری بیوی کو طلاق دینے پر اپنے کو مجبور پاتا ہو اورزبان سے الفاظ طلاق ادا نہ کئے ہوں تو صرف  لکھنے سے کوئی طلاق واقع نہیں ہوگی۔</p><p>عبارات فقہیہ اس بارے میں مختلف ہیں،بعض سے بہت شدت اور بعض سے بہت تخفیف معلوم ہوتی ہے،اس لیے درمیانی صورت پر فتوی دینے کی گنجائش معلوم ہوتی ہے،البتہ چونکہ شوہر کے حالات کے پیش نظر فرق پڑے گا،اس لیے شرائط میں قدرے سختی اختیار کی گئی ہے۔</p><p>فتاوی رحمیہ میں ""اکراہ کی ایک نادر صورت"" کے عنوان کے تحت ایک ایک سؤال کے جواب میں لکھا ہے کہ""۔۔۔ یا انتہائی ذلت کے خوف سے اگر طلاق زبانی ( کلمات زبان سےبول کر) دی جائےتو وہ واقع ہوجاتی ہے اورزبان سے بولے بغیر صرف تحریر لکھ دینے سے طلاق واقع نہیں ہوتی،پس صورت مسؤلہ میں چونکہ شوہر ذی منصب وذی جاہ بھی ہے اورواقعہ تحریری طلاق کا ہے،اس لیے طلاق واقع نہ ہوگی،""الخ اس کے بعد متعدد حوالجات سے مکرہ کی حالت کےاکراہ کے تحقق میں اثر انداز ہونے کو ثابت کیا ہے اور آخر میں فتاوی دارالعلوم دیوبند کے حوالے سے لکھا ہے کہ والد کی خفگی اورناراضگی کو بھی اکراہ میں داخل مانا گیاہے۔( فتاوی رحمیہ:ج۸ص۲۷۱ تا ۲۷۳ )</p>",5326,jameya-tur-rasheed,طلاق کے احکام,تحریری طلاق  دینے کا بیان
2021-10-11,https://almuftionline.com/2021/10/11/5325/,بیٹی کا مرحوم ماں کے حصہ میراث میں حق بنتا ہے۔,<p>ایک عورت فوت ہو گئی ہے اور  اسکے بھائیوں نے اس کو باپ کی وراثت سے محروم رکھا اور اس کوزندگی میں نہیں بتایا ،لیکن اب اسکی ایک بیٹی ہے جو اپنی ماں کا حق مانگتی ہے؟ کیا شرعا یہ جائز ہے؟ دونوں کا جواب  چاہئے،کیونکہ اسکے مامو ں نے اس کی ماں کا حق بھی نہیں دیا، بلکہ اس کے باپ کی وراثت سے بھی حصہ لے لیا۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اس عورت کو اپنے باپ کی وراثت سے جو حصہ ملتا ہے وہ اور اس کی دیگر متروکہ جائیداد میں اس کی بیٹی اور شوہر کا حصہ ہے۔لہذا ان کواپنے حق کا مطالبہ کرنے کا شرعا حق ہے۔</p>",5325,jameya-tur-rasheed,میراث کے مسائل,میراث کے متفرق مسائل
2021-10-11,https://almuftionline.com/2021/10/11/5324/,میت کوبطورامانت دی گئی/نام کی گئی زمین اس کےترکہ میں شامل نہیں ہوسکتی۔,<p>کیافرماتے ہیں علمائے کرام اس مسئلہ کے متعلق 3 بندوں نے اپنی اپنی زمین کو اپنی  اپنی بیگمات کے نام کروادی بطور امانت اورپھر کجھ عرصہ کےبعد تینوں نے زمین واپس مانگی تو2 نے اپنے اپنےخاوندوں کو  ز مین واپس کردی، لیکن ایک نے انکار کردیا اور اس پر گواہ بھی موجودہیں کہ یہ زمین انکو عارضی طورپر دی گئی تھی اور اس ایک عورت نے اپنے بھائی کے کہنے پر زمین واپس نہیں کی ،کیونکہ انکا آپس میں وٹہ سٹہ تھا ،اس کے بھائی نے اپنی بیوی کا حصہ زمین کا اس کے باپ کی وراثت سے زبر دستی لےلیا اور اپنے بہن کو باپ کی وراثت  سے محروم کردیا اور کہا کہ میری کوئی بہن نہیں ہے اورپھر یہ عورت جب فوت ہوگئی تو اس کے بھائی نے کہا کہ یہ میری بہن  ہے اور اس کی اولاد میں صرف ایک لڑکی ہے، اس لئے بہن کی وراثت  میں میرا حق بنتا ہے تو  اس  نےمرحومہ کی زمین جو اس کے نام تھی، اس سے اپنا حصہ زبر دستی لےلیا اور کہا کہ کسی طرح بھی زمین میری بہن کے نام ہوگئی ہے ،میرا حق بنتاہےتو اس نے لے لیا، باقی ایک خاوند اور اسکی لڑکی ہے تو کیا اسکی یہ زمین جو اس کےپاس امانت تھی  اب اس زمین کو بطور وراثت تقسیم کر سکتے ہیں؟جبکہ یہ زمین اسکے پاس امانت تھی کیونکہ عورت کو نہ تو باپ کی طرف  سے زمین  ملی اور نہ حق مہر میں ملی اور نہ اس نے کسی سے زمین خریدی اورنہ بطور انعام ملی، اس کی ملکیت کا  شرعا کیاحکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سؤال میں مذکور تفصیل کے مطابق یہ زمین شوہر کی ملکیت ہے ،لہذا بیوی کے مرنے کے بعد اس کے ترکہ میں تقسیم نہیں ہوسکتی۔</p>",5324,jameya-tur-rasheed,میراث کے مسائل,میراث کے متفرق مسائل
2021-10-08,https://almuftionline.com/2021/10/08/5641/,یوٹیوب  چینل کےUser   بڑھاکرپیسےکمانےکی ایک صورت کاحکم,"<p>سوال:بعدازسلام مسنون گزارش ہےکہ اگرکسی بندےکایوٹیوپ چینل ہے،جوکہ مونیٹائزہے،اب یوٹیوپ  <span dir=""LTR"">ads</span>رن کرنےکےپیسےدیتاہے،وہ بندہ<span dir=""LTR"">Work</span> <span dir=""LTR"">CPM </span>کرتاہے،مطلب <span dir=""LTR"">VPN</span>لگاکےاپناسرورتبدیل کرکے<span dir=""LTR"">ads</span>خودرن کررہاہے،تواس صورت میں جوپیسےملیں گےاس کاشرعی حکم کیاہے؟</p><p><strong>تنقیح:</strong>سائل نےاس کاطریقہ کاریہ بتایاکہ یوٹیوب چینل کےلائک اورویوربڑھنےاوراشتہارات چلانےپرگوگل چینل بنانےوالےکوپیسےدیتاہے،سوال کامطلب  یہ ہےکہ مثلاایک چینل بنانےوالاہے،اس نےاپناچینل بنایااب اس کواس سےپیسےزیادہ کمانےہیں تواسی اپنےچینل پرہی دوسرا<span dir=""LTR"">Vpn </span>لگاکرسرورتبدیل کردیتاہےاوراپنےآپ کوکسی اورنام سےظاہرکرکےاشتہارات رن کرتاہے،اس کامقصدیہ ہوتاہےکہ گوگل کوچینل کے<span dir=""LTR"">users </span>زیادہ نظرآئیں تواس کےذریعہ <span dir=""LTR"">earning </span>زیادہ ہوگی۔یوٹیوب اورگوگل  کی طرف سےاس طرح کام کرنےکی اجازت نہیں ہوتی،ایسی صورت میں اگرکوئی اس طرح کام کرتاہےتوکیایہ جائزہوگا؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسئولہ میں چونکہ گوگل اوریوٹیوب اشتہارات وغیرہ چلانےکےپیسےاصل مالک کودیتےہیں،شروع میں چینل بنانےوالوں کی طرف سےگوگل ایڈسنس اوریوٹیوب سےان کی پالیسی کےمطابق <span dir=""LTR"">terms and conditions</span> کوفالوکرنےکامعاہدہ ہوتاہے،اس معاہدہ کی وجہ سےیوٹیوب کےاصول وضوابط پرعمل کرناشرعابھی لازم ہے،اس لیےبعدمیں اس طرح کےخلاف قانون کام کرنےکی شرعابھی اجازت نہیں ہوگی ،اس طرح کی کمائی بھی ناجائزہوگی،اس عمل کی وجہ سےجتنی کمائی ہوئی ،اس کوبلانیت ثواب صدقہ کرناضروری ہوگا۔</p>",5641,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2021-10-07,https://almuftionline.com/2021/10/07/5267/,جبری جی پی فنڈپرسود کے نام سے ملنے والے اختیاری اضافہ لینے کاحکم,"<p>کیافرماتے ہیں علماء کرام اس مسئلہ کے بارے میں کہ</p><p>ہم ایک سرکاری ادارے میں کام کرتے ہیں،گورنمنٹ ہماری تنخواہ سے ہرماہ <span dir=""LTR"">GP</span>فنڈکی مدمیں کچھ رقم کاٹ لیتی ہے اوراس پر کچھ منافع لگادیتی ہے جوکہ گورنمنٹ کے پاس ہمارے نام سے جمع ہوتاہے جوکہ ریٹارمنٹ پر ہمیں واپس کرتےہیں۔</p><p>١۔کیایہ منافع سود کے زمرے میں آتاہے یانہیں؟</p><p>۲۔دورانِ سروس جب بھی ہم <span dir=""LTR"">GP</span> فنڈیاپراویڈنٹ فنڈنکلواناچاہیں تو تقریباسترفیصد نکلواسکتے ہیں جوکہ ہرماہ قسطوں کی صورت میں جمع کرانا ہوتاہے اورتقریبا پانچ فیصد زیادہ جمع کراناہوتاہے اورجویہ پانچ فیصد زیادہ جمع کراتے ہیں یہ واپس ہمارے ہی <span dir=""LTR"">GP</span>فنڈمیں جمع ہوجاتاہے ،کیا یہ <span dir=""LTR"">GP</span>فنڈ دورانِ سروس ہمارے لیے نکلواناجائز ہے یانہیں ؟</p><p>۳۔ ہمارے پاس یہ اختیارہے کہ ہم ایک درخواست دیکر<span dir=""LTR"">GP</span>فنڈ کو بغیر منافع کے کرواسکتے ہیں ایسی صورت میں جورقم ہماری تنخواہ سے کاٹی جاتی ہے وہی رقم بغیر منافع کے ریٹارمنٹ پر ہمیں مل جاتی ہے،کیاہمارے لیے <span dir=""LTR"">GP</span>فنڈ بغیر منافع کے کرواناضروری ہے یانہیں؟</p><p>نوٹ1: گورنمنٹ ہماری تنخواہ سے جو رقم کاٹتی ہے وہ ہمارے اختیارمیں نہیں ہے ۔</p><p>نوٹ2:یہ یادررہے کہ<span dir=""LTR"">GP</span>فنڈمیں تقریباًتین قسم کی رقمیں شامل ہوتی ہیں:</p><p>١١۔ ایک وہ جو ہماری تنخواہ سے کٹتی ہے ۔</p><p>  ۲۔دوسری وہ جو گورنمنٹ اپنے پاس سے شامل کرتی ہے۔</p><p> ۳۔ تیسری وہ جو ان دونوں رقموں کوگورنمنٹ کسی کاروبار، بینک یا کسی انشورنس کمپنی  میں انویسٹ کرکے منافع کی شکل میں حاصل کرتی ہے اورپھر اس کو ہمارے<span dir=""LTR"">GP</span> فنڈ میں شامل کرتی ہے ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(١)جی پی فنڈ جن تین رقوم کا مجموعہ ہوتاہے ان میں سے ملازم کی تنخواہ سے کاٹی جانے والی رقم اوراس پرحکومت کی طرف سے ملنے واالااضافہ یہ دونوں قسمیں تو ملازم کی تنخواہ کا حصہ ہیں جنہیں لینا بلاشبہہ جائز ہے ۔جہاں تک اُس تیسری قسم کا تعلق ہے جس میں حکومت ملازم کی مذکورہ بالارقوم کسی سودی ادارے میں رکھواکراس پراضافہ لیکرملازم کی جی پی فنڈ میں جمع کرتی ہےاورریٹارمنٹ پر دیتی ہے  یہ اگرچہ سود نہ ہونے کی وجہ سے فی نفسہ ملازم کےلیے اس  کالیناجائز ہے، لیکن اس سے اجتناب کرنا  اچھا ہے۔</p><p> فی نفسہ لینے کی گنجائش تو اس لیے ہے کہ یہ سود نہیں ہے، اورسود اس لیے نہیں ہے  کہ جب ملازم کی تنخواہ سے یہ رقم جبراًکاٹ دی جاتی ہے تووہ ملازم کی ملکیت میں نہیں آتی ،کیونکہ نہ اس پرملازم نے قبضہ کیاہوتاہے اور نہ ہی اس کے کسی وکیل نےقبضہ کیاہوتاہے اورجب ملکیت میں نہیں آتی تو ایسی رقوم کے ساتھ حکومت جوبھی معاملہ کرتی ہے وہ یکطرفہ معاملہ ہوتاہے،وہ ملازم کی طرف منسوب نہیں ہوتا،لہذا اس جمع شدہ رقم کو اگر حکومت سود پر دے یا کوئی اور معاملہ کرے یا اس پر خود سود لگائے ، یہ سب یکطرفہ کاروائی شمارہوگی اورملازم کا اس سے کوئی تعلق نہیں ہوگا،لہذا اختتامِ ملازمت پر جب حکومت یہ رقم ملازم کو دے تو حکومت کی طرف سے یہ اجرت ہی کہلائے گی ،نہ کہ سود اورملازم کےلیے اس کالینا فی نفسہ جائز ہوگا،اگرچہ حکومت اس کو سود کے نام سےدے۔حضرت مولانا مفتی محمد شفیع صاحب رحمہ اللہ تعالی تحریر فرماتے ہیں:</p><p>""جبری پر اویڈنٹ فنڈ پر جوسود کے نام پر رقم ملتی ہے وہ شرعاً سود نہیں بلکہ اجرت (تنخواہ)ہی کا ایک حصہ ہے""۔</p><p>(پراویڈنٹ فنڈ پر زکوٰۃ اور سود کا مسئلہ،ص؍۴)</p><p>ایک اورجگہ  تحریرفرماتے ہیں:</p><p>""جب یہ ثابت ہوگیا کہ پراویڈنٹ فنڈکی رقم نہ ملازم کی مملوک ہےاورنہ فی الحال اس کے تصرفا ت اس میں نافذہیں تو محکمہ اس رقم کے ساتھ جو معاملہ بھی کررہاہے ملازم کا اس سے کوئی تعلق نہیں اورجس طرح بتصریح ""بحر""ملازم کے تصرفات بیع وشراء اس رقم میں شرعاً معتبرنہیں،اسی طرح اس رقم میں ملازم کی طرف سے معاملہ ربابھی ناممکن اورغیرمعتبرہے ،اس رقم میں محکمہ کے جملہ معاملات کی ذمہ داری خود محکمہ پر عائد ہوتی ہے،ملازم پر نہیں،محکمہ کے یہ تصرفات نہ ملازم کے مال مملوک میں ہیں اورنہ اس میں محکمہ ملازم کا وکیل ہے۔لہذا جس وقت محکمہ اپنایہ واجب الاداء دین ملازم کو اداکرتاہے اوراس میں کچھ رقم اپنی طرف سے مزید ملاکردیتاہے(یہ مزید رقم خواہ وہ ہوجو محکمہ ماہ بماہ ملازم کے حساب میں جمع کرتاہے اورخواہ وہ ہوجو سالانہ سود کے نام سے اس حساب میں جمع کی جاتی ہے)تو یہ بھی محکمہ کااپنایک طرفہ عمل ہے،کیونکہ اول تو ملازم نے اس زیادتی کے ملانے کا حکم نہیں دیا تھا،اوراگرحکم دیا بھی ہو تو اس کایہ حکم شرعاً معتبرنہیں،اس لیے کہ یہ حکم ایک ایسے مال سے متعلق ہے جو اس کا مملوک نہیں ہے، بنابریں محکمہ پرویڈنٹ فنڈکی رقم پر جو زیادتی اپنی طرف سے سے دے رہاہے اس پر شرعی اعتبارسے ربا کی تعریف صادق نہیں آتی ،خواہ محکمہ نےاسے سود کا نام لے کردیاہو۔""(جواہرالفقہ 3/277)</p><p>اوریہ اضافی رقم لینے سے اجتناب اس لیے کرناچاہیے کہ پراونڈنٹ فنڈکی اصل کٹوتی اختیاری ہونے کی صورت میں علماء کرام نے سودکے نام سے ملنے والی اضافی رقم لینے سے اجتناب یا لے کرصدقہ کرنے کا استحبابی حکم دیاہے ،اوراس کی وجہ تشبہ بالربااورذریعہ ربا ہونا بیان فرمایاہے۔ چنانچہ حضرت مولانا مفتی محمد شفیع صاحب رحمہ اللہ تعالی تحریر فرماتے ہیں:</p><p>""جبری اوراختیاری فنڈ:</p><p>احکام مذکورہ کی جو علت اوپر ذکرکی گئی ہے،اس کی رو سے جبری اوراختیاری دونوں قسم کے پرویڈنٹ فنڈکا حکم یکساں معلوم ہوتاہے،تنخواہ محکمہ کے جبری کٹوتی سے کٹوائی گئی ہو یا اپنے اختیارسے،دونوں صورتوں میں اس زیادہ رقم کا لینا سود میں داخل نہیں۔لیکن اخیتاری ہونے کی صورت میں اس پر جو رقم بنامِ سود دی جاتی ہے ،اس سےاجتناب کیاجائے،خواہ محکمہ سے وصول نہ کرے یا وصول کرکے صدقہ کرے ۔""(جواہرالفقہ 3/278)</p><p>لہذا جب اصل کٹوتی اختیاری ہونے کی صورت میں سود کے نام سے ملنے والی اضافی رقم سے اجتناب کاحکم دیاگیاہے تو خود وہ اضافی رقم اختیاری ہونے کی صورت میں بدرجہ اولی اسے لینے سے اجتناکرناچاہیے یا لے کرصدقہ کردیناچاہیے۔تاہم اگرکوئی لے کراستعمال کرے تو ا سے سود کا استعمال نہیں کہاجائے گا۔</p><p>یہ تمام تفصیلات اس صورت میں ہے جب محکمہ یہ فنڈ خود چلائے لیکن اگرمحکمہ نےاس فنڈ کو چلانے کےلیے کوئی کمیٹی بنادی  ہوکہ وہ اس فنڈ کو چلائے تو پھر جو کمیٹی ہے وہ ملازمین کی نمائندہ اوروکیل ہوگی،اس کا قبضہ مؤکل کا قبضہ ہوگااورجب اس کا قبضہ ہوجائےگاتووہ ملازم کی ملکیت میں آجائے گا،اورجب ملکیت میں آجائے گا توپھراگریہ کسی سودی معاملات میں اس کو چلائےگا تو یہ خود ملازم کے چلانے کی طرح ہوگا،لہذا اس صورت میں یہ سود ہوگا جس کا لیناملازم کےلیےجائزنہیں ہوگا۔</p><p>چنانچہ حضرت مولانا مفتی محمد تقی عثمانی صاحب دامت برکاتہم العالیہ فرماتے ہیں:</p><p>""میرے والد ماجد حضرت مولانا مفتی محمد شفیع صاحب رحمہ اللہ کا رسالہ ""پراویڈنٹ فنڈپر زکوة اورسود کا مسئلہ"" چھپاہواہے ،اس میں اسی پر(کہ یہ اضافہ سودنہیں ہے) فتوی دیاہے ،لیکن جس وقت یہ فتوی دیاتھا اس میں اورآج کے حالات میں تھوڑا فرق ہوگیاہے ،اس لیے یہ فتوی نظرثانی کے محتاج ہوگیاہے،اُس وقت محکمہ جو کچھ کرتاتھا اپنے طورپر کرتاتھا اس میں ملازم کا کوئی دخل نہیں تھا اوراب طریقہ یہ ہے کہ پراویڈنٹ فنڈ کو چلانے کےلیے خودمحکمہ کی طرف سے ایک کمیٹی بنادی جاتی ہے کہ اس فنڈ کو چلائیں تو جو کمیٹی ہے وہ ملازمین کی نمائندہ اوروکیل ہوگئی،اس کا قبضہ مؤکل کا قبضہ ہے، قبضہ ہونے کے بعد وہ اس کی ملکیت میں آگئی،اب اگروہ اس کو کوکسی سودی معاملات میں چلائیں گے تو یہ خود ملازم چلارہاہے ،لہذ اس کےلیے لینا جائز نہ ہونا چاہیئے""(اسلام اورجدیدمعاشی مسائل 4/88)</p><p>﴿۲﴾۔ جی پی فنڈ  دورانِ سروس ملازمین کےلیےنکلوانااورپھر اضافے کے ساتھ واپس جمع کراناجائز ہے۔</p><p>﴿۳﴾۔ اگرجواب نمبر ایک میں ذکر کردہ پہلی صورت ہوتو چونکہ یہ سود نہیں، لہذا تواس کے رکھوانے کےلیے درخواست دینابھی ملازم پرلازمی نہیں ،البتہ درخواست دیکررکھوانا جب اختیارمیں ہے تو یہ اختیاری کٹوتی کے مشابہ ہونے کی وجہ سے اس کےرکھوانے کےلیے درخواست دینا بہترہوگا تاہم ضروری نہیں۔اوراگرجواب نمبر ایک میں ذکر کردہ دوسری  صورت ہوجس میں محکمہ اس فنڈکےلیےکمیٹی بناکر اس  کے حوالے کرتی ہےاوروہ ملازمین کے ہدایات کے مطابق کام کرتی ہے تو چونکہ یہ صورت سودکی ہے، لہذا اس کے رکھوانے کےلیے درخواست دینابھی ضروری ہوگاکہ یاتومحکمہ اس کمیٹی کو ملازم کا فنڈسرے سے دے ہی نہ یا اگردے تو ملازم اس کمیٹی کو پابند کرے کہ وہ اس کاجی پی فنڈ کسی حلال کاروبارمیں نفع اورنقصان کی بنیاد پر لگائے،اورسودی معاملات میں نہ لگائے ۔</p>",5267,jameya-tur-rasheed,سود اور جوے کے مسائل,سود اورجوا کے متفرق  احکام
2021-10-06,https://almuftionline.com/2021/10/06/5862/,عقیقہ کا مسنون وقت اور  بڑے ہوکر عقیقہ کرنے  کاحکم,<p>عقیقہ کرنا کتنے دنوں تک سنت ہے؟اگر کسی کاعقیقہ بچپن میں نہیں کیا گیاتو بڑے ہوکر کب تک عقیقہ کر سکتاہے؟                                                 </p><p>‏                                                            </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> عقیقہ کا مسنون وقت یہ ہے کہ پیدائش کے ساتویں دن عقیقہ کرے، اگر ساتویں دن عقیقہ نہ کرسکے تو چودھویں   دن، ورنہ اکیسویں دن کرے،  اس کے بعد عقیقہ کرنا مباح ہے،اگر کرلے تو ادا ہوجاتا ہے، بہتر یہ ہے پیدائش کے بعد  سے ساتویں دن کرے۔ اگر بچپن میں عقیقہ نہ ہوا ہوتو بڑی عمر میں اپنا عقیقہ خود بھی کیا جاسکتا ہے، عقیقہ ادا ہوجائے گا ، اگرچہ مستحب وقت کی فضیلت حاصل نہیں ہوگی۔</p>",5862,jameya-tur-rasheed,قربانی کا بیان,عقیقہ کا بیان
2021-10-06,https://almuftionline.com/2021/10/06/5336/,فون پر نکاح کا حکم,<p>میں لا ہور کا رہا ئشی ہوں ،میری اور میرے ماموں کی بیٹی میں آج سے دو سال پہلے محبت شروع ہوئی،ہم آپس میں روزانہ باتیں کرتے ہیں کال پر،کبھی ویڈیو کال اور میسج پر روزانہ،ہماری دونوں کی والدہ کو یہ بات پتہ ہے۔ہم دونوں یونیورسٹی کے سٹوڈنٹ ہیں ،ہم دونوں چاہتے ہیں کہ ہمارا نکاح ہو جائے، لیکن ہمارے والدین کہتے ہیں کہ ابھی پڑھو تین یا چار سال میں نکاح کریں گے،لیکن ہم آپس میں باتیں کر کے گناہ کے مرتکب ہو رہے اورگناہوں میں مبتلا ہونے کا بھی خطرہ ہے ،کیا میں اوردو گواہ اور ایک نکاح خواں ایک ہی محفل میں ہوں اور میری کزن کو کال پر لے لیں اور سب کچھ میری کزن کو سنایا جائے ،اور ایسے ہی ایجاب وقبول کر لیں،کیا ایسے نکاح کر سکتے ہیں(یا لڑکی کا بھی ایک ہی محفل میں ہونا ضروری ہے)،اور اس سب صورتحال کے بارے ہم اپنے والدین کو نہ بتائیں اور جب وہ اپنے مطابق تین یا چار سال بعد ہمارا نکاح کریں گےتب تو ہمارا نکاح پہلے سے ہی ہو چکا ہو گا،کیا ہم دوبارہ ان کے سامنے ایجاب وقبول کر سکتے ہیں،اس سے ہمارے پہلے سے ہوئے نکاح میں کو ئی مسئلہ تو نہیں ہو گا؟برائے مہربانی اگر درج بالا صورتحال میں نکاح نہیں ہو سکتا تو کوئی متبادل بتا دیں تاکہ ہم گناہ سے بچ جائیں،صبر کے علاوہ -برائے مہربانی اس ساری صورتحال کا فتویٰ عنایت فرمائیں -جزاک اللہ خیر</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>نامحرم سے فون پر باتیں کرنے کے گناہ سے توبہ واستغفارلازم ہے،فون پر نکاح کا حکم یہ ہے کہ چونکہ لڑکی کا نکاح کی مجلس میں ہونا ضروری نہیں ،بلکہ اس کے وکیل کا مجلس نکاح میں ہونا بھی کافی ہے، لہذا اگر وہ کسی ایسے شخص کو جس کو وہ جانتی ہو اپنا وکیل بنادے جو اس کی طرف سے قبول کرے تو نکاح ہوجائے گا ،لیکن واضح رہے کہ نکاح کا معاملہ ایک خاندانی معاملہ ہے لہذا اس کو خاندانی طریقے سے ہی حل کیا جانا مناسب ہے۔ خود اپنے طور پر یہ معاملہ حل کرنے سے بعد میں بہت ساری پیچیدگیاں پیدا ہوجاتی ہیں، لہذا کوشش کی جائے کہ خاندان کے کچھ ذمہ دار لوگ ضرور اس میں شامل ہوں۔</p>",5336,jameya-tur-rasheed,نکاح کا بیان,نکاح کے جدید اور متفرق مسائل
