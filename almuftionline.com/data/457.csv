issued_at,link,title,question,answer,fatwa_number,dar_ul_ifta,category_lvl_1,category_lvl_2
2022-07-24,https://almuftionline.com/2022/07/24/9041/,مقدس ناموں والے ڈاک کے لفافوں کا حکم,<p>آپ جناب سے ایک مسئلہ کی بابت دریافت کرنا ہے کہ ہمارے پاس مختلف جگہوں سے ڈاک اور پارسل وغیرہ آتے ہیں جو کہ مطلوبہ لوگوں کے نام سے آتے ہیں اور اکثر لوگوں کے نام کے ساتھ محمد یا احمد نام کا سابقہ یا لاحقہ لگا ہوتا ہے،آپ سے معلوم یہ کرنا ہے کہ کیا ان کاغذات کو ضائع کرنا یا پھاڑ کر پھینکنا کیسا ہے؟</p><p> اگر جائز نہیں تو انہیں ضائع کرنے کے بارے میں تفصیل سے جواب مرحمت فرمادیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>ایسے پارسل جن پر مقدس نام لکھے ہوں انہیں دیگر کاغذات سے الگ کرکے دفن کردینا یا کسی صاف پانی کی نہر یا دریا میں بہادینا بہتر ہے ،البتہ اگر ایسا کرنا مشکل ہو تو انہیں جلانے کی بھی گنجائش ہے،بشرطیکہ ان کے جلانے کی وجہ سے لوگوں میں فتنے کا اندیشہ نہ ہو۔</p><h6 class=""has-text-align-right"">حوالہ جات</h6><h5><h5>""رد المحتار"" (6/ 422):</h5>
<h5>""الكتب التي لا ينتفع بها يمحى عنها اسم ﷲ وملائكته ورسله ويحرق الباقي ولا بأس بأن تلقى في ماء جار كما هي أو تدفن وهو أحسن كما في الأنبياء"".</h5>
<h5>""الفتاوى الهندية"" (5/ 323):</h5>
<h5>""ولو كتب القرآن على الحيطان والجدران بعضهم قالوا: يرجى أن يجوز، وبعضهم كرهوا ذلك مخافة السقوط تحت أقدام الناس، كذا في فتاوى قاضي خان"".</h5>
</h5><p>محمد طارق</p><p>دارالافتاءجامعۃالرشید</p><p>24<span dir=""LTR"">/</span>ذی الحجہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / محمد حسین خلیل خیل صاحب</td></tr></tbody></table></figure>",9041,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2022-07-24,https://almuftionline.com/2022/07/24/7638/,مرداورعورت کے درمیان تین طلاق میں اختلاف کا حکم,<p>شادی کے دو سال بعد میاں بیوی کے درمیان کسی بات پر اختلاف ہوا،  شوہر نے بیوی کو تین طلاق کے الفاظ کہے، اب ان الفاظ میں فریقین کا اختلاف ہے، شوہر کا دعوی یہ ہے کہ اس نے  تین مرتبہ یہ کہا میں نے  تمہیں  ان شاء اللہ طلاق دے دینی ہے، چپ کر جا میں نے تمہیں طلاق دے دینی ہے، میں نے تمہیں فارغ کر دیناہے، جبکہ عورت کا دعوی یہ ہے کہ شوہر نے اس سے   تین مرتبہ یوں کہا کہ: میں نے تجھے  طلاق  دی۔اور عورت بھی اپنی اس بات پر حلفیہ بیان دینے کے لیے تیار ہے، سوال یہ ہے کہ ایسی صورت میں کس کی بات معتبر ہو گی؟ کیا عورت پر تین طلاقیں واقع ہوگئیں؟ نیزشوہرنے بریلوی مکتبِ فکرکے مفتیان سے فتوی لیا ہے، جس میں لکھا ہے کہ اگر مرد حلفاً بیان دے تو اس کی عورت پر کوئی طلاق واقع نہیں ہو گی، کیا یہ بات درست ہے؟فتوی ساتھ منسلک ہے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>بطور تمہید جاننا چاہیے کہ میاں اور بیوی کے درمیان  طلاق کے معاملے میں اختلاف کی صورت میں دیانت اور قضاء کا حکم علیحدہ علیحدہ ہے، قضاءً مرد کا قول اور دیانتاً عورت کا قول معتبر ہوتا ہے، قضاءً کا مطلب یہ ہے کہ اگر معاملہ عدالت میں پہنچ جائے اور عورت کے پاس اپنے دعوی پر گواہ نہ ہوں تو قاضی مرد سے قسم لے کر اس کے حق میں فیصلہ کر دے گا اور اس صورت میں خاوند اگر جھوٹا ہوا تو اس کا گناہ  اور وبال اسی پر ہو گا اوردیانتاً یعنی ""فیما بینہ وبین اللہ"" عورت اس کے لیے حلال نہیں ہو گی۔ دیانتاً کا مطلب یہ ہے کہ اگر عورت  خودخاوند سے تین  طلاق کے الفاظ سن لے  یا اس کو کسی عادل اور دیندار آدمی کے خبر دینے سے شوہر کی طرف سے تین طلاق دینے کا یقین ہو جائے تو وہ شرعاً اپنی ذات کے حق میں اسی پر عمل کرنے کی پابند ہوتی ہے اور اس کے لیے خاوند کو اپنے اوپرہمبستری وغیرہ کے لیےقدرت دینا اور اس کے ساتھ رہنا  ہرگز جائز نہیں ہوتا۔( بعض فقہائے کرام نے طلاقِ بائن کا بھی یہی حکم لکھا ہے، کیونکہ اس طلاق سے بھی  نکاح فورا ختم ہو جاتا ہے اور عورت مرد پر حرام ہو جاتی ہے کذا فی البحرالرائق)۔کیونکہ فقہائے کرام رحمہم اللہ نے یہ اصول بیان فرمایا ہے:""المرٲة کالقاضی"" یعنی عورت کا حکم قاضی کی طرح ہے، مطلب یہ کہ جس طرح قاضی ظاہری صورتِ حال کے مطابق فیصلہ کرنے کا پابند ہوتا ہے، اسی طرح عورت  پربھی خاوند کے ظاہری الفاظ کے مطابق عمل کرنا لازم ہے، اگرچہ عدالت گواہی نہ ہونے کی وجہ سے خاوند کے حق میں فیصلہ کردے،کیونکہ ایسی صورت میں عورت درحقیقت دیانت پر ہی عمل کرنے کی پابند ہے۔</p><p>لہذا صورتِ مسؤلہ  میں اگر بیوی  غلط بیانی سے کام نہیں لے رہی، بلکہ واقعتاً اس کے خاوند نے وہی الفاظ کہے ہیں جن کا بیوی دعوی کر رہی ہے  تو دیانتاً بیوی کی بات معتبر مانی جائے گی  اور بیوی کے بیان کے مطابق شوہر نے  اس کو یہ الفاظ"" ميں نے تجھے طلاق دی"" تین مرتبہ کہے ہیں،  لہذا اب عورت پر  تین طلاقیں واقع ہوکر فریقین کے درمیان نکاح ختم ہو چکا ہے  اور عورت پر حرمتِ مغلظہ ثابت ہو چکی ہے، حرمتِ مغلظہ کا مطلب یہ ہے کہ اب فریقین کے درمیان  رجوع نہیں ہو سکتا اور  موجودہ صورتِ حال میں دوبارہ نکاح بھی نہیں ہو سکتا اور یہ اہلِ السنة والجماعت یعنی حنفیہ، مالکیہ، شافعیہ اور حنابلہ کا متفقہ مسئلہ ہے، اس لیے اب ان دونوں کا اکٹھے رہنا ہرگز جائز نہیں۔ اور عورت عدت گزارنے کے بعد دوسری جگہ نکاح کرنے میں آزاد ہے،  البتہ اگر یہ عورت  اپنے سابقہ خاوند (جس نے تین طلاقیں دی ہیں ) سے ہی نکاح کرنا چاہے تو اس کی صورت یہ ہو سکتی ہے کہ عورت عدت گزارنے کے بعد غیرمشروط طور پرکسی اور شخص سے نکاح کرے اور وہ خاوند عورت سے ہمبستری بھی کرے، پھر وہ اپنی رضامندی سے عورت کو طلاق دیدے یا وہ وفات پا جائے تو اُس خاوند کی عدت گزارنے کے بعد فریقین باہمی رضامندی سے نئے مہر کے ساتھ دوبارہ نکاح کر سکتے ہیں، ورنہ نہیں۔</p><p><strong>نوٹ:</strong></p><p> منسلکہ فتوی کے سوال میں عورت کی جانب سے تین طلاقوں کے دعوی کی تصریح نہیں کی گئی، نیز اگر فتوی کو تین طلاق میں زوجین کے درمیان اختلاف کی صورت پر فرض کیا جائے تو بھی اس میں دو سقم ہیں:</p><p><strong>اول:</strong> فتوی میں خاوند کی بات كا اعتبار کرتے ہوئے صرف قضاء یعنی عدالتی کاروائی کا حکم لکھا گیا ہے، فتوی میں دیانت کا حکم ذکر نہیں کیا گیا، جبکہ مفتی کا منصب سائل کو دیانت کے مطابق مسئلہ بتانا ہے اورایسے مسائل میں عورت کےلیےبھی دیانت پر ہی عمل کرنا لازم ہے اور تین طلاق میں اختلاف کی صورت میں فقہائے کرام رحمہم اللہ نے دیانت کے حکم کی وضاحت کرتے ہوئے لکھا ہے کہ عورت  کے دعوی کا اعتبار کیا جائے گا، مرد کا قول معتبر نہیں ہو گا، جیسا کہ تمہید میں تفصیل گزر چکی ہے۔</p><p><strong>دوم: </strong>منسلکہ فتوی میں قضاء کا حکم بیان کرتے ہوئے صرف یہ لکھا ہے کہ عورت کے پاس گواہ نہ ہونے کی بناء پراگرخاوند حلفیہ بیان دیدے تو قضاءً عورت پر کوئی طلاق واقع نہیں ہوگی اور قضاءً فی نفسہ یہ حکم درست ہے،کیونکہ قاضی ظاہر کا مکلف ہوتا ہے، لیکن سوال یہ ہے کہ عدالت کے مرد کے حق میں فیصلہ کرنے کے بعدکیا عورت مرد کے لیے حلال ہو گی یا نہیں؟ اس کا فتوی میں ذکر نہیں کیا گیا، جبکہ فقہائے کرام رحمہم اللہ نے تصریح کی ہے کہ اگر قاضی مرد کی قسم کا اعتبار کرتے ہوئے تین طلاق کے عدمِ وقوع کا فیصلہ کر دے تو بھی عورت مرد کے لیے دیانتاً حلال نہیں ہو گی اور اس کا مرد کو ہمبستری وغیرہ کے لیے اپنے اوپر قدرت دینا ہرگز جائز نہیں ہو گا، چنانچہ فقہ حنفی کے ماخذ اور معتبر ترین کتاب ""الاصل"" (اس کو المبسوط بھی کہا جاتا ہے اوریہ حنفیہ کی ظاہر الروایہ میں سے ایک کتاب ہے)  میں امام محمدرحمہ اللہ نے اس کی صراحت کی ہےاورحنفیہ کی دیگر کتب میں بھی یہ مسئلہ اسی طرح بیان کیا گیا ہے کہ عدالت کے فیصلہ کے بعد بھی عورت مرد کے لیے شرعاً حلال نہیں ہو گی۔البتہ اس پر سوال ہوتا ہے کہ قاضی کے مرد کے حق میں فیصلہ کرنے کی صورت میں عورت مرد سے کیسے علیحدہ رہے گی؟ تو فقہائے کرام رحمہم اللہ نے اس کی دو صورتیں ذکر کی ہیں:</p><p> ایک یہ کہ عورت مرد کو  کچھ مال دے کر اپنی جان چھڑالے۔</p><p> دوسری یہ کہ اس کے گھر سے بھاگ کر اپنے والدین یا کسی محرم رشتہ دار کے ہاں پناہ لے لے۔</p><p>اگر عورت ان میں سے کسی پر بھی قادر نہ ہو اور مرد اس سے زبردستی ہمبستری کرنے کی کوشش کرے تو ایسی صورت میں بعض فقہائے کرام رحمہم اللہ نے تو یہاں تک لکھا ہے کہ گناہِ کبیرہ سے بچنے کی خاطرعورت مرد کو قتل کر سکتی ہے، لیکن اس قول پر فتوی نہیں ہے، اسی لیے  دیگر فقہائے کرام رحمہم اللہ نے قتل کی اجازت نہیں دی، بلکہ یہ کہا کہ ایسی صورت میں سارا گناہ مرد کو ہو گا، بشرطیکہ عورت ہمبستری پر راضی نہ ہو، ورنہ وہ بھی گناہگار ہو گی۔</p><h6 class=""has-text-align-right"">حوالہ جات</h6><h5><h5>صحيح البخاري (3/ 168، رقم الحدیث: 2639) دار طوق النجاة:</h5>
<h5>حدثنا عبد الله بن محمد، حدثنا سفيان، عن الزهري، عن عروة، عن عائشة رضي الله عنها: جاءت امرأة رفاعة القرظي النبي صلى الله عليه وسلم، فقالت: كنت عند رفاعة، فطلقني، فأبت طلاقي، فتزوجت عبد الرحمن بن الزبير إنما معه مثل هدبة الثوب، فقال: «أتريدين أن ترجعي إلى رفاعة؟ لا، حتى تذوقي عسيلته ويذوق عسيلتك»</h5>
<h5>حاشية ابن عابدين (3/ 304)ايچ ايم سعيد، كراچي:</h5>
<h5> (قوله فواحدة ديانة) لاحتمال قصده التأكيد كأنت طالق طالق فتح (قوله وثلاث قضاء) لأنه يكون ناويا بكل لفظ ثلث تطليقة، وهو مما لا يتجزأ فيتكامل فيقع الثلاث بحر عن المحيط. قال في الفتح: والتأكيد خلاف الظاهر، وعلمت أن المرأة كالقاضي لا يحل لها أن تمكنه إذا علمت منه ما ظاهره خلاف مدعاه. اهـ.</h5>
<h5>تبيين الحقائق (2/ 198) دار الكتب الإسلامي:</h5>
<h5>لو قال لها أنت طالق ونوى به الطلاق عن وثاق لم يصدق قضاء ويدين فيما بينه وبين الله تعالى لأنه خلاف الظاهر والمرأة كالقاضي لا يحل لها أن تمكنه إذا سمعت منه ذلك أو شهد به شاهد عدل عندها۔</h5>
<h5>الأصل المعروف بالمبسوط للشيباني (3/ 157) إدارة القرآن والعلوم الإسلامية، كراتشي<span dir=""LTR"">:</span></h5>
<h5> إن سمعته طلقها ثلاثا ثم جحد وحلف أنه لم يفعل فردها القاضي عليه لم يسعها المقام معه ولا يسعها أن تعتد وتتزوج لأن الحاكم حكم بأنها زوجته فلا ينبغي لها أن تتزوج غيره فتركب بذلك أمرا حراما عند المسلمين تكون به عندهم فاجرة ولا يشبه هذا فيما وصفت لك قضاء القاضي به فيما يختلف فيه مما يرى الزوج فيه خلاف ما يرى القاضي.</h5>
<h5>التنبيه على مشكلات الهداية (3/ 1207) لصدر الدين عليّ بن عليّ ابن أبي العز الحنفي (المتوفى 792 هـ) مكتبة الرشد ،المملكة العربية السعودية<span dir=""LTR"">:</span></h5>
<h5>هذه المسألة من فروع القضاء بالشهادة الزور في العقود والفسوخ وأنه ينفذ ظاهرًا وباطنًا عند أبي حنيفة رحمه الله، وخالفه فيها أصحابه الثلاثة أبو يوسف، ومحمد، وزفر، وبقية الأئمة رحمهم الله. وقالوا: ينفذ ظاهرًا فقط، وكان الشيخ أبو الليث السمرقندي وغيره يأخذ بقولهما في الفتوى. ويرجع قولهم حديث أم سلمة رضي الله عنها أن رسول الله صلى الله عليه وسلم قال: «إنما أنا بشر مثلكم، وإنكم تختصمون إلي ولعل بعضكم أن يكون ألحن بحجته من بعض فأقضى (له علي) نحو ما أسمع فمن قضيت له من حق أخيه شيئًا فلا يأخذه؛ فإنما أقطع له قطعة من النار» رواه الجماعة، وهو يشمل العقود والفسوخ وغيرهما.</h5>
<h5>الهداية في شرح بداية المبتدي (4/ 376) دار احياء التراث العربي – بيروت:</h5>
<h5>قال: ""ولو أن امرأة أخبرها ثقة أن زوجها الغائب مات عنها، أو طلقها ثلاثا أو كان غير ثقة وأتاها بكتاب من زوجها بالطلاق، ولا تدري أنه كتابه أم لا. إلا أن أكبر رأيها أنه حق"" يعني بعد التحري ""فلا بأس بأن تعتد ثم تتزوج""؛ لأن القاطع طارئ ولا منازع.</h5>
<h5>الدر المختار وحاشية ابن عابدين (3/421)دارالكتب العلمية، بيروت:</h5>
<h5>(لها قتله) بدواء خوف القصاص، ولا تقتل نفسها. وقال الأوزجندي: ترفع الأمر للقاضي، فإن حلف ولا بينة فالإثم عليه، وإن قتلته فلا شيء عليها. والبائن كالثلاث، وفيها شهدا أنه طلقها ثلاثا لها التزوج بآخر للتحليل لو غائبا انتهى. قلت: يعني ديانة. والصحيح عدم الجواز قنية، وفيها: لو لم يقدر هو أن يتخلص عنها ولو غاب سحرته وردته إليها لا يحل له قتلها، ويبعد عنها جهده (وقيل: لا) تقتله، قائله الإسبيجابي (وبه يفتى) كما في التتارخانية وشرح الوهبانية عن الملتقط أي، والإثم عليه كما مر.</h5>
<h5>البحر الرائق ومنحة الخالق وتكملة الطوري (4/ 62) دار الكتاب الإسلامي،بيروت:</h5>
<h5>إن سمعته طلقها ثلاثا ثم جحد، وحلف أنه لم يفعل، وردها القاضي عليه لم يسعها المقام معه، ولم يسعها أن تتزوج بغيره أيضا. والحاصل أنه جواب شمس الإسلام الأوزجندي ونجم الدين النسفي والسيد أبي شجاع وأبي حامد والسرخسي يحل لها أن تتزوج بزوج آخر فيما بينها وبين الله تعالى، وعلى جواب الباقين لا يحل انتهى، وفي الفتاوى السراجية إذا أخبرها ثقة أن الزوج طلقها، وهو غائب وسعها أن تعتد وتتزوج، ولم يقيده بالديانة، والله أعلم.</h5>
<h5>قال المصنف - رحمه الله - وقد نقل في القنية قبل ذلك عن شرح السرخسي ما صورته طلق امرأته ثلاثا، وغاب عنها فلها أن تتزوج بزوج آخر بعد العدة ديانة ونقل آخر أنه لا يجوز في المذهب الصحيح اهـ.</h5>
<h5>قلت إنما رقم لشمس الأئمة الأوزجندي، وهو الموافق لما تقدم عنه، والقائل بأنه المذهب الصحيح العلاء الترجماني ثم رقم بعده لعمر النسفي، وقال حلف بثلاثة فظن أنه لم يحنث، وعلمت الحنث، وظنت أنها لو أخبرته ينكر اليمين فإذا غاب عنها بسبب من الأسباب فلها التحلل ديانة لا قضاء قال عمر النسفي سألت عنها السيد أبا شجاع فكتب أنه يجوز ثم سألته بعد مدة فقال إنه لا يجوز، والظاهر أنه إنما أجاب في امرأة لا يوثق بها اهـ.</h5>
<h5>كذا في شرح المنظومة، وفي البزازية شهد أن زوجها طلقها ثلاثا إن كان غائبا ساغ لها أن تتزوج بآخر، وإن كان حاضرا لا لأن الزوج إن أنكر احتيج إلى القضاء بالفرقة، ولا يجوز القضاء بها إلا بحضرة الزوج. اهـ.</h5>
<h5>وفيها سمعت بطلاق زوجها إياها ثلاثا، ولا تقدر على منعه إلا بقتله إن علمت أنه يقربها تقتله بالدواء، ولا تقتل نفسها، وذكر الأوزجندي أنها ترفع الأمر إلى القاضي فإن لم يكن لها بينة تحلفه فإن حلف فالإثم عليه، وإن قتلته فلا شيء عليها، والبائن كالثلاث. اهـ. وفي التتارخانية. وسئل الشيخ أبو القاسم عن امرأة سمعت من زوجها أنه طلقها ثلاثا، ولا تقدر أن تمنعه نفسها هل يسعها أن تقتله في الوقت الذي يريد أن يقربها، ولا تقدر على منعه إلا بالقتل فقال لها أن تقتله، وهكذا كان فتوى الإمام شيخ الإسلام عطاء بن حمزة أبي شجاع، وكان القاضي الإمام الإسبيجابي يقول</h5>
<h5>ليس لها أن تقتله، وفي الملتقط، وعليه الفتوى في فتاوى الشيخ الإمام محمد بن الوليد السمرقندي في مناقب أبي حنيفة عن عبد الله بن المبارك عن أبي حنيفة أن لها أن تقتله، وفي المحيط في مسألة النظم، وينبغي لها أن تفتدي بمالها، وتهرب منه فإن لم تقدر قتلته متى علمت أنه يقربها، ولكن ينبغي أن تقتله بالدواء، وليس لها أن تقتل نفسها قلت قال في المنتقى، وإن قتلته بالآلة يجب عليها القصاص. اهـ.</h5>
<h5>الفتاوى الهندية (5/ 313) دار الفكر،بيروت:</h5>
<h5>وإذا شهد شاهدان عند المرأة بالطلاق، فإن كان الزوج غائبا وسعها أن تعتد وتتزوج بزوج آخر، وإن كان حاضرا ليس لها ذلك، ولكن ليس لها أن تمكن من زوجها، وكذلك إن سمعت أنه طلقها ثلاثا وجحد الزوج ذلك وحلف فردها عليه القاضي لم يسعها المقام معه، وينبغي لها أن تفتدي بمالها أو تهرب منه، وإن لم تقدر على ذلك قتلته، وإذا هربت منه لم يسعها أن تعتد وتتزوج بزوج</h5>
<h5>آخر، قال شمس الأئمة السرخسي - رحمه الله تعالى -: ما ذكر أنها إذا هربت ليس لها أن تعتد وتتزوج بزوج آخر جواب القضاء، أما فيما بينها وبين الله تعالى - فلها أن تتزوج بزوج آخر بعد ما اعتدت، كذا في المحيط.</h5>
</h5><p> محمد نعمان خالد</p><p>دارالافتاء جامعة الرشیدکراتشی</p><p>24/ذوالحجہ 1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>مفتی محمد صاحب / سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7638,jameya-tur-rasheed,طلاق کے احکام,تین طلاق اور اس کے احکام
2022-07-24,https://almuftionline.com/2022/07/24/7534/,وصیت نامہ کے مطابق وصیت پر عمل کرنا ضروری ہے,<p>اس گھر کی قیمت کے معاملے میں میری اور میری بہن کی رائے مختلف ہے۔ والد صاحب کی کل جائیداد میں اس گھر کی پرانی یا نئی قیمت لگانے سے والد صاحب کے حصے میں فرق آئے گا۔ تو کیا ہم ایسا کر سکتے ہیں کہ ہم بہن بھائی باہمی رضامندی سے یہ طے کر لیں کہ اس گھر کی پرانی قیمت لگے گی یا نئی  لگے گی یا کوئی اور حل نکال لیں اور پھر جو بھی حساب کتاب بنے اس کے حساب سے والد صاحب کا حصہ متعین کر کے ان کی وصیت پوری کرنے میں لگا دیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>ہماری رائے کے مطابق مذکورہ مکان چونکہ آپ کی بہن کی ذاتی ملکیت ہے اور وراثت میں سے لی گئی رقم ان  کا وراثتی حصہ شمار ہو گا، لہذا ان کی رضامندی کے بغیر آپ کا اس مکان میں تصرف کرنا جائز نہیں اور اس مکان کی قیمت لگوانے کی بھی ضرورت نہیں، کیونکہ یہ مکان ترکہ میں شامل نہیں۔باقی وصیت کے حوالے سے تفصیل سابقہ سوالات کے جوابات میں گزر چکی ہے۔</p><p> </p><h6 class=""has-text-align-right"">حوالہ جات</h6><h5><h5>۔۔۔۔۔</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>24/ذوالحجہ 1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7534,jameya-tur-rasheed,وصیت کا بیان,متفرّق مسائل
2022-07-24,https://almuftionline.com/2022/07/24/7531/,مرض الوفاة میں وصیت کا حکم,"<p>میرا نام وجیہ الدین ہے۔ میرے والد صاحب تیس اپریل2010ءکو رضائے الہی سے انتقال فرما گئے تھے۔ ہم اب ان کی پراپرٹی شریعت کے مطابق بانٹنا چاہتے ہیں۔ قانونی طور پر میرے والد صاحب کے تین ورثا تھے جن میں میری والدہ، میں اور میری بہن شامل ہیں۔ میری والدہ کا والد صاحب کے انتقال کے چار سال بعد دو ہزار چودہ میں انتقال ہو گیا تھا۔ چنانچہ کورٹ نے سکسیشن سرٹیفکیٹ (<span dir=""LTR"">Succession Certificate</span>) کے ذریعے میرے والد صاحب کی جائیداد میرے اور میری بہن کے نام منتقل کر دی تھی۔ اس ضمن میں ہمارے چند سوالات ہیں جن کے جواب مطلوب ہیں۔</p><p>میرے والد کو جگر کی ایک خطرناک بیماری لیور سروسز(<span dir=""LTR"">liver Cirrhosis</span>)  کی سالوں سے تھی۔ اپریل 2010 میں ڈاکٹرز نے جواب دے دیا اور کہا کہ یہ چند ہفتوں سے زیادہ نہیں جی پائیں گے۔ اور جیسا کہ انہوں نے کہا تھا ان کی صحت دن بدن خراب ہوتی چلی گئی اور بالآخر 30 اپریل 2010 کو ان کا انتقال ہوگیا۔</p><p>ہمارے ابا کی بیماری کی ابتداء 7 اپریل 2003ء کو ہوئی۔ اس وقت ان کو پہلی بار ہاسپٹل میں ایڈمٹ کرایا گیا۔ جہاں ان کو لیور سروسز (<span dir=""LTR"">liver cirrhosis</span>) کی بیماری کی تشخیص ہوئی۔ اس کے بعد وہ اپنی وفات تک مختلف اوقات میں طبیعت کی خرابی کا شکار ہوتے رہے۔ معدے سے خون آنے کی وجہ سے کالے موشن، کمزوری، اور پیٹ میں درد کی وجہ سے کافی بار اسپتال میں ایڈمٹ کیا گیا۔ جہاں انڈوسکوپی کے ذریعے ان کے معدے کے زخم کا علاج کیا جاتا تھا۔</p><p>اس بیماری کی وجہ سے کبھی ان کی ذہنی کیفیت بھی خراب ہو جاتی تھی. اپنی زندگی کے آخری سال یعنی 2009 سے 2010 تک کئی بار بے ہوش ہو گئے اور ماضی کی کچھ نامناسب باتیں یاد آ جاتی تھی جن کا ذکر کر وہ ملنے جلنے والوں اور رشتہ داروں کے سامنے کر دیا کرتے تھے۔ اس کے علاوہ بعض اوقات باتھ روم سے بغیر پجامہ کے باہر آ جاتے تھے۔ کبھی رات کے وقت تمام گھر کے دروازے کھول کر باہر نکلنے کی کوشش کرتے تھے۔</p><p>شروع میں طبعیت خرابی کا وقفہ زیادہ تھا اور اس وقت بےہوش نہیں ہوا کرتے تھے۔ بلکہ خاموش ہو جاتے تھے، زیادہ سونے لگتے تھے یا پیٹ میں درد کی وجہ سے بے چین رہتے تھے۔ مگر 19 جنوری 2009ء سے بیہوش ہونے کی ابتدا ہوئی اور دماغی کیفیت بھی خراب ہونا شروع ہوگی ۔</p><p>14یا 18 اپریل 2010ءکو ایک ہاؤسنگ سوسائٹی کے الیکشن میں ووٹ ڈال کر آئے، اس کے علاوہ اسی ہاؤسنگ سوسائٹی کے آکشن کا معاملہ بھی 2009ءسے 2010ء کے درمیان حل کروایا۔</p><p>بیماری کی تشخیص سے لے کر اپنے انتقال سے چند ہفتوں پہلے تک میرے والد صاحب اپنے معاشی اور دیگر ذمہ داریاں بھی کسی نہ کسی طرح پوری کرتے رہے۔</p><p>انتقال سے تین چار مہینے پہلے ڈاکٹر نے بول دیا تھا کہ آپ چند مہینوں کے مہمان ہیں۔ گھرآ کر وہ بہت خاموش ہو گئے تھے۔ پھر مجھے کچھ زبانی نصیحتیں کیں، لیکن کوئی تحریری وصیت نہیں کی۔</p><p>فروری 2010ءمیں اسی بیماری کی وجہ سے پیٹ میں پانی بھرنا شروع ہوگیا تھا جس کو  نکلوانا شروع کیا گیا۔  پھر پھیپھڑوں میں بھی پانی بھرنے لگا اور وہ بھی نکلوانا پڑتا تھا۔ اپریل کے مہینے میں جو پھیپھڑوں سے پانی نکالا جاتا تھا اس میں ہلکا خون آتا تھا۔ اسی وقت ڈاکٹر نے بتا دیا تھا کہ یہ ایک اچھی علامت نہیں ہے۔ انتقال سے آٹھ دس دن پہلے طبیعت خراب ہوئی تو ان کو ہسپتال میں ایڈمٹ کروایا۔ ان کی حالت دیکھ کے ڈاکٹروں نے ہمیں بتایا کہ ان کی بہتری کی کوئی امید نہیں ہے۔ آپ ان کو ہسپتال میں رکھیں یا گھر میں اٹینڈنٹ کا انتظام کر کے رکھ لیجئے۔</p><p>ہم والد صاحب کو گھر لے آئے۔ ان کو بات کرنے میں بہت مشکل ہو رہی تھی، کیونکہ منہ میں ان کے چھالے ہو گئے تھے۔ جب ہم کوئی بھی بات پوچھ رہے تھے تو ہمیں صحیح سے جواب نہیں دے پا رہے تھے۔ ہسپتال سے آنے کے بعد ان کی ذہنی اور جسمانی کیفیت زیادہ اچھی نہ تھی۔ تکلیف کی وجہ سے زیادہ بول نہیں پا رہے تھے۔ہسپتال سے آنے کے بعد <span dir=""LTR"">Catheter</span> لگا ہوا تھا۔ جسے نکالنے کی کوشش کرتے تھے۔ اور ایک بار اسی کے ساتھ باتھ روم میں جاکر بیٹھ گئے تھے۔</p><p>ذہنی طور پر حاضر نہیں رہتے تھے۔ اپنے آخری دنوں میں وہ کنفیوژن کا بھی شکار رہتے تھے۔ اور اپنی بات کو صحیح طریقے سے نہیں بتا پاتے تھے۔ ہمارے چچا کے بیٹے نے والد صاحب کو اپنے کسی کام کے لئے کچھ رقم دی تھی، ہسپتال سے واپس گھر آنے کے بعد جب چچا نے ان سے اس رقم کے بارے میں پوچھا تو وہ غالباً کنفیوز ہو گئے اور نہیں بتا پارہے تھے۔ جب چاچا نے زور ڈال کے پوچھا تو جھنجھلا گئے اور بولے کہ میرے دماغ پر اتنا زور مت ڈالو۔ (یہاں اس بات کا ذکر کر دوں کہ یہ وہی چچا ہیں جنہوں نے بعد میں وصیت لکھی تھی).</p><p>ان کے انتقال سے صرف پانچ چھ دن پہلے میرے چچا اور تایا آئے اور ان سے ملاقات کے دوران بظاہر ان کو اس بات پر راضی کیا کہ وہ اپنا وصیت نامہ تیار کریں، جس میں وہ اپنے حصّے کو اپنے خاندان کے مستحق افراد کے لیے وصیت کر دیں جس سے ان کی مدد کی جاسکے۔ اس حوالے سے چچا تایا کی والد صاحب سے حقیقتاً کیا بات ہوئ، ہم اس سے لاعلم ہیں کیونکہ ہم اس گفتگو میں شامل نہیں تھے۔ ایک اور چیز بیان کرنا چاہتا ہوں کہ ہمارے خیال کے مطابق ہمارے چچا اور تایا یہ سمجھتے تھے کہ میرے والد صاحب کی جائیداد بہت زیادہ ہے چنانچہ انھوں نے میرے والد صاحب کو راضی کرنے کی کوشش کی کہ اپنی جائیداد اپنے خاندان والوں کے لیے بھی وصیت کردیں۔ واللہ اعلم۔ یہ میں اس لیے کہہ رہا ہوں کہ والد کے انتقال کے بعد جب ہم نے اپنے چچا کو جائیداد کی اصل رقم/اصل قیمت بتائی جو کہ میرے والد صاحب چھوڑ کے گئے تھے تو وہ بظاہر حیران ہوئے۔</p><p>ہمارے تایا، چچا اور پھوپھی کے مسلسل کہنے پر 25 اپریل 2010ء کو انتقال سے پانچ دن پہلے ان کی وصیت ہمارے چچا نے لکھی۔ والد کے وصیت کرتے وقت چچا کے ساتھ میں، میری امی، اور میری بہن کمرے میں موجود تھے۔ ان کی وصیت میرے چچا نے ایک سادہ کاغذ پر لکھی تھی۔</p><p>اس وصیت نامے کے مطابق انھوں نے قرض وغیرہ اتارنے کے بعد ایک تہائی مال سے مندرجہ ذیل کام کرنے کو کہے:</p><p>●        جو بھی نمازیں اور روزے چھوٹے اس کا فدیہ دیا جائے۔</p><p>●        خاندان کے افراد کی مدد کی جائے جو مالی طور پر مشکلات کا شکار ہیں۔</p><p>●        پانچ لاکھ روپے ان کے داماد کو بغرض کاروبار دیے جائیں۔</p><p>والد صاحب کی وصیت جو میرے چچا نے تحریر کی تھی اس سوال نامے کے ساتھ منسلک کر دی ہے۔</p><p>اب جب کہ ہم ان کی جائیداد فروخت کر رہے ہیں اور ان کے وصیت نامے کو عملی جامہ پہنانا چاہ رہے ہیں تو ہم تھوڑے سے پریشان اور تذبذب کا شکار  ہیں۔ جو وصیت نامہ چچا نے تحریر کیا تھا اس میں ایک تہائی کا ذکر ہے۔ جب وہ اپنا وصیت نامہ لکھوا رہے تھے اس وقت میری سمجھ غالباً یہ تھی کہ ایک انسان ایک تہائی سے نہ کم کی وصیت کر سکتا ہے اور نہ زیادہ کی۔ لیکن حال ہی میں مجھے معلوم ہوا کہ ایک انسان اپنی جائیداد میں سے ایک تہائی سے کم کی وصیت بھی کر سکتا ہے، مثلاً ایک چوتھائی، ایک دہائی وغیرہ۔ اگر مجھے اس وقت یہ معلومات ہوتیں تو میں اپنے والد صاحب سے درخواست کرتا کہ وہ اس معاملے کو واضح کریں اور پانچویں یا آٹھویں حصے کی وصیت کر دیں تاکہ میں، میری والدہ اور میری بہن اپنے لئے ایک مناسب گھر خرید سکیں اور اپنی باقی مالی ضروریات پوری کر سکیں۔ اس وقت اس حوالے سے چچا نے بھی کوئی گفتگو یا رہنمائی نہیں کی۔ </p><p>اوپر جو ساری تفصیل بیان کی گئی ہے ان کو سامنے رکھتے ہوئے ہم جاننا چاہتے ہیں کہ کیا یہ وصیت مرض الوفات کی وصیت کہلائے گی؟ اگر ہاں تو اس وصیت کی شرعی حیثیت کیا ہوگی؟ کیا یہ نافذ ہوگی یا نہیں؟ خاص طور سے اس بات کو مد نظر رکھتے ہوئے کہ وصیت کرتے وقت ان کی ذہنی اور جسمانی حالت سو فیصد صحیح نہ تھی۔ اور اسی بیماری میں ان کا انتقال ہوا جو ان کو 2003ء سے تھی یعنی لیور سروسز (<span dir=""LTR"">liver cirrhosis</span>)۔</p><p><strong>وضاحت:</strong> سائلہ نے فون پر بتایا کہ بالکل مجنون اور پاگلوں کی طرح تو نہیں تھے، البتہ  ذہنی اعتبار سے مکمل تندرست بھی نہیں تھے، یہ کہا جا سکتا ہے کہ ساٹھ ستر فیصد ان کا ذہنی توازن درست تھا اور دستخط بھی انہوں  نے خود کیے تھے۔ نیز یہ بھی بتایا کہ کبھی طبیعت زیادہ خراب ہو جاتی تھی، البتہ جس وقت وصیت لکھی گئی اس وقت زیادہ خراب نہیں تھی۔ وصیت کرتے وقت وہ خود بتا رہے تھے کہ یہ چیزیں نماز اور روزوں کا فدیہ وغیرہ لکھ دیں اور چچا مضمون کی شکل میں لکھ رہے تھے، یہ بھی بتایا کہ انہوں نے یہ جملہ بھی خود کہا کہ میرے پوتے حمزہ کی دینی اور دنیوی تعلیم کے لیے دو لاکھ روپے رکھنا، تاکہ اس کو معلوم ہو سکے کہ اس کے دادا کتنا دینی ذہن رکھتے تھے؟ نیز سائلہ نے یہ بھی بتایا کہ والد صاحب نفسیاتی مریض نہیں تھے، البتہ بیماری کی وجہ سے ان کا ذہن اس طرح کا ہو گیا تھا۔                          </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>سوال میں ذکر کی گئی تفصیل سے معلوم ہوتا ہے کہ وصیت لکھواتے وقت آپ کے والد صاحب کا ذہنی توازن اس قدر خراب نہیں تھا کہ ان کو کسی چیز کی خبر نہ ہو، بلکہ سوال میں تصریح کے مطابق ان کا ساٹھ ستر فیصد ذہنی توازن درست تھا، اسی لیے آپ کے چچا اور تایا چار پانچ دن تک ان کو وصیت کے لیے تیار کرتے رہے، پھر وصیت لکھتے وقت جن چیزوں کی وصیت کرنا تھی وہ چیزیں انہوں نے خود لکھوائیں، خصوصا یہ جملہ بھی لکھوایا کہ میرے پوتے حمزہ کی دینی اور دنیوی تعلیم کے لیے دو لاکھ روپے رکھنا، تاکہ وہ پہچان سکے کہ اس کے دادا کتنا دینی ذہن رکھتے تھے؟ اور پھر وصیت نامہ پر دستخط بھی انہوں نے خود کیے ، اس لیے  اگرچہ  بیماری کی وجہ سے ان کی طبیعت زیادہ درست نہیں تھی اور ان سے کبھی ناسمجھ آدمیوں کی طرح بھی اقوال وافعال سرزد ہو جاتے تھے، لیکن وصیت لکھواتے وقت ہماری رائے کے مطابق ان کا ذہنی توازن کافی حد تک درست تھا، نیز فقہائے کرام رحمہم اللہ نے یہ بھی لکھا ہے کہ جس شخص کو کبھی جنون لاحق ہوتا ہو اور کبھی وہ تندرست  آدمیوں کی طرح باتیں وغیرہ کرتا ہو تو اس کے تندرستی کے اوقات میں کیے گئے اقوال وافعال معتبر ہوتے ہیں، اس لیے ہماری رائے کے مطابق آپ کے والد صاحب کی طرف سے کی گئی وصیت درست اور نافذ ہے،  یہ بھی واضح رہے کہ ایک تہائی مال میں کی گئی وصیت مرض الوفاة میں بھی شرعاً درست شمار ہوتی ہے اور اس پر عمل کرنا واجب ہوتا ہے۔</p><h6 class=""has-text-align-right"">حوالہ جات</h6><h5><h5><strong>المبسوط للسرخسي (9/ 98)</strong> <strong>دار المعرفة – بيروت:</strong></h5>
<h5>والذي يجن ويفيق، في حال إفاقته كغيره من الأصحاء يلزمه الحد بالزنا في هذه الحالة سواء أقر به أو شهد عليه الشهود.</h5>
<h5><strong>بدائع الصنائع في ترتيب الشرائع (5/ 64)</strong><strong> دار الكتب العلمية، بيروت:</strong></h5>
<h5>والذي يجن ويفيق يعتبر حاله في الجنون والإفاقة؛ فإن كان مجنونا في أيام النحر فهو على الاختلاف، وإن كان مفيقا يجب بلا خلاف، وقيل إن حكمه حكم الصحيح كيفما كان۔</h5>
<h5><strong>بدائع الصنائع في ترتيب الشرائع (7/ 51) دار الكتب العلمية، بيروت:</strong></h5>
<h5>والذي يجن ويفيق إذا أقر في حال إفاقته - فهو مثل الصحيح؛ لأنه في حال إفاقته صحيح۔</h5>
<h5><strong>بدائع الصنائع في ترتيب الشرائع (7/ 134) دار الكتب العلمية، بيروت:</strong></h5>
<h5> ولو كان الرجل ممن يجن ويفيق فإن ارتد في حال جنونه لم يصح، وإن ارتد في حال إفاقته صح؛ لوجود دليل الرجوع في إحدى الحالتين دون الأخرى۔</h5>
<h5><strong>مجمع الأنهر في شرح ملتقى الأبحر (2/ 706) دار إحياء التراث العربي</strong><strong>:</strong></h5>
<h5><strong>الإعتاق في المرض من أنواع الوصية لكن لما كان له أحكام مفروضة أفرده بباب على حدة وأخره عن صريح الوصية؛ لأنه الأصل (العبرة بحال التصرف في التصرف المنجز) وهو الذي أوجب حكمه في الحال كأنت حر أو وهبتك (فإن كان) التصرف المنجز (في الصحة فمن كل المال، وإن) كان (في مرض الموت فمن ثلثه) أي ثلث المال والمراد بالتصرف الذي هو إنشاء ويكون فيه معنى التبرع حتى إن الإقرار بالدين في المرض ينفذ من كل المال.</strong></h5>
<h5> </h5>
<h5>مجلة الأحكام العدلية (ص: 352) نور محمد، كارخانه تجارتِ كتب، آرام باغ، كراتشي:</h5>
<h5><strong>الفصل الأول في بيان الحجج الخطية</strong><strong><span dir=""LTR"">:</span></strong><strong> المادة (1736) لا يعمل بالخط والخاتم فقط أما إذا كان سالما من شبهة التزوير والتصنيع فيكون معمولا به أي يكون مدارا للحكم ولا يحتاج للإثبات بوجه آخر.</strong></h5>
<h5><strong>المادة (1737) البراءات السلطانية وقيود الدفاتر الخاقانية لكونها أمينة من التزوير معمولا بها.</strong></h5>
<h5><strong>المادة (1738) - (يعمل أيضا بسجلات المحاكم إذا كانت قد ضبطت سالمة من الحيلة والفساد على الوجه الذي يذكر في كتاب القضاء.</strong></h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>24/ذوالحجہ 1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7531,jameya-tur-rasheed,وصیت کا بیان,متفرّق مسائل
2022-07-24,https://almuftionline.com/2022/07/24/7532/,وصیت نامہ کے مطابق وصیت پر عمل کرنا ضروری ہے,<p>کیا یہ ضروری ہے کہ ہم وصیت پوری کرنے کے لئے ایک تہائی رقم ہی مختص کریں یا ہم اس سے کم  مثلاً چھٹا یا آ ٹھوں حصہ بھی اس مقصد کے لیے استعمال میں لاسکتے ہیں (ان کاموں کے لیے جو میرے والد نے کہے تھے اور اوپر تحریر ہیں)۔</p><p>تحریری وصیت جو چچا نے لکھی اس میں جوایک تہائی کا ذکر ہے کیا وہ والد صاحب نے کہا تھا یا چچا نے جیسا کہ وصیت میں لکھا جاتا ہے اس حساب سے لکھا اس بارے میں ہمیں یاد نہیں۔ حالیہ دنوں میں جب ہم نے اپنے چچا سے پوچھا کہ ایک تہائی جو یہ وصیت میں تحریر ہے کیا یہ والد صاحب نے وضاحت کی تھی کہ ایک تہائی کا لفظ استعمال کیا جائے یا جیسا کہ عام طور پر ایک تہائی کی وصیت کی جاتی ہے اس لیے یہ لفظ استعمال کیا گیا، تو چچا نے کہا کہ چونکہ دس بارہ سال گزر چکے ہیں تو مجھے صحیح یاد نہیں کہ کیا والد صاحب نے وضاحت سے ایک تہائی کا لفظ استعمال کیا تھا یا نہیں۔ تاہم ان کا کہنا تھا کہ اس چیز کی تو وہ گواہی دیں گے کہ جن دنوں میں وصیت لکھی گئی، اس وقت ان کی ذہنی اور جسمانی حالت مکمل ٹھیک نہیں تھی۔</p><p>آج کے حساب سے میرے والد کی کل جائیداد کی مالیت تقریبا چار کروڑ روپے ہے۔ اس کا مطلب یہ ہے کہ ایک تہائی سوا کروڑ سے زیادہ کی رقم ہوگی۔ جبکہ جو ہدایات انہوں نے دی ہیں وہ آرام سے تیس سے چالیس لاکھ روپے میں بھی پوری ہو سکتی ہیں۔ اور اس وقت ہمارے خاندان میں فی الحال ایسا کوئی نہیں ہے جس کو ایک کروڑ یا اس سے زیادہ رقم کی فوری ضرورت ہو،  ہماری رہنمائی فرمائیں۔</p><p>ہم کوئی ناانصافی کرنا نہیں چاہتے، نہ اپنے والد کا کوئی نقصان کرنا چاہتے ہیں اور ہم بہت خوشی سے ان کی وصیت کو شریعت کے مطابق پورا کرنا چاہتے ہیں۔ اس سوال کا مقصد یہ ہے کہ ہم جان سکیں کہ کیا اس حوالے سے کوئ لچک یا گنجائش ہے کہ ہم بجائے ایک تہائی کے کچھ کم رقم وصیت پر خرچ کر دیں تاکہ ہم اپنی ضروریات کو بھی پورا کرسکیں۔ اگر ہم ایک تہائی ان کی جائیداد میں سے دے دیتے ہیں تو میرے اور میری بہن کے لئے ایک مناسب گھر خریدنا مشکل ہو جائے گا اور ہمیں اپنے مسائل اور مالی مشکلات کو حل کرنا بھی مشکل ہوجائے گا۔ کیونکہ ہمارا حصہ جائیداد میں اتنا نہیں بن پائے گا۔</p><p>میری بہن شادی شدہ ہیں اور ان کو ایک مناسب گھر کی ضرورت ہے، کیونکہ ان کے شوہر کے پاس گھر نہیں ہے اور میں بھی شادی شدہ ہوں اور اپنے تین بچوں اور بیوی کے ساتھ کرائے کے گھر میں رہتا ہوں۔</p><p><strong>وضاحت: </strong>سائل نے بتایا کہ والد صاحب نے وصیت کرتے وقت یہ بھی کہا تھا کہ دو لاکھ روپے میرے پوتے حمزہ کی دینی اور عصری تعلیم کے لیے رکھ لینا، تاکہ اس کو معلوم ہو جائے کہ میرے دادا دینی ذہن رکھتے تھے۔سوال یہ ہے کہ کیا اس کو بھی وصیت میں شمار کیا جائے گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>سوال کے ساتھ منسلک وصیت نامہ میں چونکہ ایک تہائی کی صراحت مذکور ہے اور آپ حضرات کے پاس اس کے خلاف کوئی قوی دلیل موجود نہیں، اس لیے جب تک اس کے خلاف کا کوئی قوی قرینہ یا دلیل موجود نہ ہو تو اس وقت تک شرعاً ایک تہائی مال میں یہ وصیت نافذ ہو گی، نیز احتیاط کا تقاضا بھی یہی ہے کہ والد صاحب کی وصیت كے مطابق ان کے کل ترکہ کا ایک تہائی مال وصیت میں خرچ کیا جائے، اس میں والد صاحب کو بھی اجروثواب ملے گا اور آپ حضرات بھی شرعاً برئ الذمہ ہو جائیں گے۔</p><p>جہاں تک اس بات کا تعلق ہے کہ خاندان میں ایسا کوئی بھی شخص نہیں جس کو ایک کروڑ یا اس سے زیادہ مال کی ضرورت نہیں تو اس سلسلے میں عرض یہ ہے کہ وصیت نامہ میں خاندان کے مستحق افراد کی کفالت کا ذکر ہے اور مستحق افراد میں ہر ایسا ضرورت مند شخص (خواه وه مرد ہو یا عورت) شامل ہے جس کی ملکیت میں سونا، چاندی، نقدی، مال تجارت اور ضرورت سے زیادہ سامان (جو سال بھر استعمال میں نہ آتا ہو) میں سے کوئی ایک یا دو چیزیں اتنی مقدار میں موجود نہ ہوں جن کی مجموعی مالیت ساڑھے باون تولہ چاندی کی مالیت کے برابرہو۔ اور یہ وصیت صرف ایک مرتبہ مال دینے سے پوری نہیں ہو جائے گی، بلکہ جب  تک خاندان میں مستحق زکوة  افراد رہیں گے اس وقت تک اس وصیت پر عمل کرنا ضروری ہو گا۔ البتہ جب خاندان میں کوئی بھی مستحقِ زکوة شخص باقی نہ  رہے تو مستحقین کے حصے کی رقم ورثاء کے درمیان تقسیم کی جائے گی، نیز خاندان کے مستحقین کا اندازہ مرحوم کی وفات کے وقت لگایا جائے گا، کیونکہ شرعاً وصیت کا نفاذ آدمی کی وفات کے فوراً بعد ہوتا ہے، لہذا اگر مرحوم کی وفات کے وقت مستحقین افراد موجود تھےتو وصیت کے مال سے ان کی کفالت کی جائے گی، نیز اگر اب ان میں سے کوئی مستحق نہ رہا ہو تو بھی گزشتہ ایام کی کفالت کی رقم اس کو دی جائے گی اور اگر ان میں سے کوئی شخص فوت ہو چکا ہوتو اس کے حصہ کی رقم اس کے ورثاء کے درمیان تقسیم کی جائے گیز</p><p> البتہ اگر مرحوم کی وفات کےوقت خاندان میں مستحقینِ زکوة  افراد موجود نہیں تھے تو اس صورت میں مستحقین کا حصہ مرحوم کے ورثاء میں تقسیم ہو گا اور  بقیہ وصیت پر عمل کیا جائے گا۔جس میں پوتے کے لیے کی گئی وصیت بھی شامل ہوگی، کیونکہ بیٹے کی موجودگی میں پوتا وارث نہیں ہوتا اور غیر وارث کے لیے کی گئی وصیت درست اور نافذ ہوتی ہے۔</p><h6 class=""has-text-align-right"">حوالہ جات</h6><h5><h5>الاختيار لتعليل المختار (5/ 70) دار الكتب العلمية – بيروت:</h5>
<h5>وتجوز الوصية بخدمة عبده وسكنى داره وبغلتهما أبدا ومدة معلومة، فإن خرجا من الثلث استخدم وسكن واستغل، وليس له أن يؤاجرهما، وإن لم يكن له مال غيرهما خدم الورثة يومين والموصى له يوما، فإن مات الموصى له عاد إلى الورثة.</h5>
<h5>الهداية في شرح بداية المبتدي (4/ 533) دار احياء التراث العربي – بيروت:</h5>
<h5>قال: ""فإن كان مات الموصى له عاد إلى الورثة"" لأن الموصي أوجب الحق للموصى له ليستوفي المنافع على حكم ملكه، فلو انتقل إلى وارث الموصى له استحقها ابتداء من ملك الموصي من غير مرضاته وذلك لا يجوز. ""ولو مات الموصى له في حياة الموصي بطلت"" لأن إيجابها تعلق بالموت على ما بيناه من قبل.</h5>
<h5> بدائع الصنائع في ترتيب الشرائع (7/ 386) دار الكتب العلمية،بيروت:</h5>
<h5>(وأما) ملك المنفعة بالوصية المضافة إليها مقصودا، فيتعلق بها أحكام مختلفة، فنذكرها، فنقول -وبالله التوفيق -: إن الملك في المنفعة ثبت موقتا لا مطلقا، فإن كانت الوصية مؤقتة إلى مدة تنتهي بانتهاء المدة،<strong> ويعود ملك المنفعة إلى الموصى له بالرقبة إن كان قد أوصى بالرقبة إلى إنسان، وإن لم يكن يعود إلى ورثة الموصي، وإن كانت مطلقة تثبت إلى وقت موت الموصى له بالمنفعة ثم ينتقل إلى الموصى له بالرقبة إن كان هناك موصى له بالرقبة وإن لم يكن ينتقل إلى ورثة الموصي.</strong></h5>
<h5>الفتاوى الهندية (6/ 131) دار الفكر:</h5>
<h5>وفي النوازل إذا أوصى بوصايا وأوصى للفقراء وأوصى لمعتقه بمائة فمات معتقه بعد موته إن كان بيّن لكل وصيّة شيئا مقدرا وجعل الباقي للفقراء فمائة المعتق تصرف إلى الفقراء، فأما إذا بين لكل وصية شيئا مقدرا وبين للفقراء شيئا مقدرا فمائة المعتق تصرف إلى ورثة الموصي.</h5>
<h5>بدائع الصنائع في ترتيب الشرائع (7/ 343) دار الكتب العلمية، بيروت:</h5>
<h5>لو أوصى لفقراء بني فلان دون أغنيائهم، وبنو فلان قبيلة لا تحصى، ولا يحصى فقراؤهم، فالوصية جائزة لما قلنا بل أولى؛ لأنه لما صحت الوصية لفقراء المسلمين مع كثرتهم، فلأن تصح لفقراء القبيلة أولى.</h5>
<h5>فإن لم يقل لفقرائهم، ولكنه أوصى لبني فلان، ولم يزد عليه، فهذا لا يخلو من أحد، وجهين: (إما) إن كان فلان أبا قبيلة.</h5>
<h5>(وإما) إن لم يكن أبا قبيلة بل هو رجل من الناس يعرف بأبي فلان فإن كان أبا قبيلة مثل تميم، وأسد، ووائل، فإن كان بنوه يحصون؛ جازت الوصية لهم؛ لأنهم إذا كانوا يحصون، فقد قصد الموصي تمليك المال منهم لا الإخراج إلى الله تعالى.</h5>
</h5><p> محمد نعمان خالد</p><p>دارالافتاء جامعة الرشیدکراچی</p><p>24/ذوالحجہ 1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7532,jameya-tur-rasheed,وصیت کا بیان,متفرّق مسائل
2022-07-24,https://almuftionline.com/2022/07/24/7533/,ایک وارث کا مشترکہ ترکہ سے اپنی ذات کے لیے مکان خریدنے کا حکم,"<p>میری ایک کزن ہیں جو ڈنمارک میں رہتی ہیں، انہوں نے میرے والد صاحب کو کچھ رقم دی، تاکہ وہ کراچی میں ایک زمین خرید کر اس پر ان کا گھر بنا سکیں۔ کیونکہ وہ پاکستان میں نہیں رہتی تھیں، میرے والد نے اپنے نام پر ان کی رقم سے ایک زمین خریدی اور گھر بنایا. یہاں میں یہ بیان کر دوں کہ میرے والد صاحب کنسٹرکشن کے بزنس میں تھے اور وہ گھر بنا کے بیچا کرتے تھے.  جیسا کہ یہ میری کزن کا گھر میرے والد کے نام پر تھا تو کورٹ نے اس گھر کو بھی میرے اور میری بہن کے نام پر میرے والد صاحب کے انتقال کے بعد منتقل کردیا۔ لیکن ہمیں یہ بات اچھی طرح معلوم تھی کہ یہ گھر ہماری کزن کا ہے اور اس کی اصل مالک وہی ہیں۔ تقریبا چھ سات سال پہلے میری کزن نے ہمیں کہا کہ وہ گھر بیچنا چاہتی ہیں اور چونکہ یہ گھر ہمارے والد صاحب نے بنایا ہے تو اگر ہم اس گھر کو خریدنا چاہتے ہوں تو خرید لیں۔</p><p>اس وقت اس گھر کی قیمت 43 لاکھ روپے تھی. میں اس گھر کو اپنے لیے رکھنے میں زیادہ دلچسپی نہیں رکھتا تھا، چنانچہ میں نے اپنی بہن سے پوچھا کہ کیا وہ اس گھر میں دلچسپی رکھتی ہے؟ اس وقت میرے والد کی کل جائیداد کی مالیت کے حساب سے میری بہن کا حصہ تقریبا 45-40 لاکھ روپے کے آس پاس بنتا تھا۔ میں نے یہ سوچا تھا کہ اگر وراثت کی تقسیم کے وقت کچھ پیسے گھر کی قیمت میں کم پڑے تو میں اپنے حصے سے دو سے چار لاکھ روپے بہن کو دے دوں گا تاکہ یہ گھر ان کا ہو سکے۔</p><p>کیونکہ میری بہن اس گھر میں دلچسپی رکھتی تھی، ہم نے کزن کو 43 لاکھ روپے دیے اور دو لاکھ روپے سے میری بہن نے گھر میں کچھ کام وغیرہ کروائے۔  میں یہاں یہ بات بتانا چاہتا ہوں کہ یہ رقم جس سے ہم نے یہ گھر خریدا تھا اور کام کروایا تھا، ہم نے اپنے والد کی کچھ دوسری جائیداد کو بیچ کے حاصل کی تھی۔ جس وقت ہم نے یہ گھر خریدا تھا اس وقت ہم اپنے والد صاحب کے ایک دوسرے گھر میں رہتے تھے۔ وہاں پر میری فیملی اور میری بہن بہنوئی بھی ساتھ رہتے تھے۔ چونکہ ہمیں اس گھر کی مرمت وغیرہ کر کے اس گھر کو بیچنا تھا تو مجبورا میں اپنی فیملی اور بہن بہنوئی کے ساتھ اس چھوٹے گھر میں شفٹ ہو گیا۔ ہم یہاں پر2 سال رہے اور پھر میں ایک کرائے کا گھر لے کر اپنی فیملی کے ساتھ وہاں منتقل ہو گیا اور میری بہن اسی گھر میں آج بھی رہ رہی ہیں.</p><p>اس گھر کو خریدے تقریبا چھ سال کا عرصہ گزر چکا ہے اور جو گھر ہم نے 43 لاکھ کا خریدا تھا اب اس کی قیمت تقریبا ایک کروڑ تیس لاکھ روپے ہے۔ ہم اب والد کی کل جائیداد کا حساب کرتے ہوئے اس بات  پر الجھاؤ کا شکار ہیں کہ ہمیں اس گھر کی کونسی قیمت لگانی چاہیے؟ وہ جو قیمت اس وقت ہے یعنی ایک کروڑ تیس لاکھ روپے یا وہ قیمت جس پر ہم نے یہ گھر آج سے تقریبا چھ سال پہلے خریدا تھا یعنی 43 لاکھ روپے؟</p><p><strong>میری بہن کا موقف:</strong></p><p>میری بہن کا نقطہ نظر یہ ہے کہ ان کا حصہ 43 لاکھ سے زیادہ ہی بنتا، جس وقت گھر خریدا گیا تھا، اس وقت کی قیمت کے لحاظ سے اور انہوں نے یہ نیت کی تھی کہ وہ اپنے حصے میں آنے والی رقم سے یہ پیسے کٹوا لیں گی،لہذا وہ اس گھر کی مالکہ ہیں اور اس گھر کی قیمت میں اگر کوئی بھی اضافہ ہوتا ہے تو وہ ان کا منافع مانا جائے گا. وہ منافع والد کی جائیداد میں شمار نہیں ہوگا۔ اپنے موقف کو تقویت دینے کے لیے وہ یہ بھی کہتی ہیں، "" تم نے کاروبار کرنے کی غرض سے 20 لاکھ روپے وراثت کے پیسوں میں سے ليے تھے اس کاروبار میں اگر تمہیں منافع ہوتا تو وہ تمہارا شمار ہوتا اسے ہم والد کی وراثت کا حصہ نہیں بناتے""۔</p><p><strong>میرا موقف:</strong></p><p>میرا كہنا یہ ہے کہ ہم نے یہ گھر اپنے والد کی کچھ جائیداد بیچ کے لیا تھا اور اس خیال کے ساتھ کہ جب ہم جائیداد کو بانٹیں گے تو اس وقت میری بہن کے حصے میں اتنی رقم آئے گی کہ وہ یہ گھر رکھ سکیں گی۔ یہ گھر خریدتے وقت ہم نے وراثت کی تقسیم نہیں کی تھی۔</p><p>لیکن چونکہ گزشتہ سالوں میں نہ صرف اس گھر کی بلکہ والد کی باقی جائیداد کی بھی قیمت بہت بڑھ چکی ہے تو اس وقت صورتحال یکسر تبدیل ہو چکی ہے۔ لہذا اب اس گھر کی موجودہ قیمت کو والد کی مکمل جائیداد میں شامل ہونا چاہئے اور اگر میری بہن کا حصہ اتنا بنتا ہے کہ وہ یہ گھر لے سکیں تو یہ گھر اپنے نام منتقل کروا لیں (اس وقت یہ گھر ہم دونوں کے نام پر ہے)۔ اور اگر میری بہن کا حصہ نہیں بنتا کہ وہ گھر خرید سکے تو ہم اس گھر کو بیچ کر ان کا حصہ انہیں دے دیں.</p><p>میرا نقطہ نظر یہ ہے کہ چونکہ میری بہن نے وہ 43 لاکھ روپے اپنے متوقع حصے میں سے ادھار نہیں لیے تھے بلکہ ہم نے یہ والد کی جائیداد میں سے خریدا تھا کہ اگر وراثت کی تقسیم کے وقت ان کا حصہ اتنا بنا کہ وہ یہ گھر لے سکیں تو وہ یہ گھر رکھ سکتی ہیں۔گزشتہ سالوں میں میں نے اپنی بہن سے یہ بات بھی کہی تھی کہ اگر میرے کاروبار کے لیے پیسوں کی ضرورت پڑی تو میں اس گھر کو بیچ دوں گا۔یہاں میں یہ بات بھی واضح کر دوں کہ جب بھی میں نے اپنے والد صاحب کی جائیداد میں اپنے حصہ کا شمار لگایا تو اس گھر کو بھی والد کی جائیداد میں شامل کیا۔</p><p>برائے مہربانی اس صورتحال کا جائزہ لے کر اور ہمارے نقطہ نظر یعنی میرے اور میری بہن کے نقطہ نظر کو دیکھتے ہوئے اس معاملے میں شریعت کی رو سے ہماری رہنمائی فرمائیں۔ کیا ہم اس گھر کی موجودہ قیمت کو والد کی جائیداد میں شامل کریں؟ یا اس 43لاکھ کی قیمت کو شامل کریں، جس میں ہم نے یہ گھر تقریبا چھ سال پہلے خریدا تھا؟ اس معاملے کو کیسے سلجھایا جائے؟</p><p><strong>وضاحت:</strong> سائل نے بتایا کہ والد صاحب نے چونکہ یہ مکان زندگی میں اپنے نام کروایا تھا، اس لیے وراثتی طور پر یہ مکان ہم دونوں کے نام منتقل ہو گیا، والد صاحب کا دوسرا مکان جب بیچا تو اس کے پیسے بہن کے اکاؤنٹ میں بھیجے گئے تھے، بہن وہاں سے ہماری کزن کو ادائیگی کرکے اپنے لیے یہ مکان خرید لیا۔ البتہ خریدنے میں زبانی طور پر ہم دونوں کی مشاورت تھی، اگرچہ یہ تصریح کی گئی تھی کہ یہ بہن کا ذاتی ہو گا یا وراثتی شمار ہو گا۔</p><p><strong>وضاحت: </strong>سائلہ نے بتایا کہ میرے بھائی سعودیہ میں ہوتے تھے، میں پاکستان میں رہتی تھی، وراثتی مال سے متعلق کوئی بھی کام ہوتا تو میں بھائی سے مشورہ کرتی تھی، چنانچہ جب کزن نے مجھ سے کہا کہ میں مکان بیچنا چاہتی ہوں، چونکہ مکان پہلے آپ دونوں کے نام پر ہے، اس لیے سب سے پہلے میں آپ دونوں کو اس مکان کے خریدنے کا حق دیتی ہوں، میں نے بھائی سے بات کی تو بھائی نے کہا میری اس مکان میں دلچسپی نہیں، تم دلچسپی رکھتی ہو؟ میں کہا ہاں مجھے اس مکان میں دلچسپی ہے۔ اس پر بھائی نے کہا اگر آپ اس مکان میں دلچسپی رکھتی ہو تو تم لے لو، اگر دو چار لاکھ روپے کم پڑ گئے تو میں اپنے حصہ میں سے ڈال دوں گا۔ اس پر میں نے وہ مکان اپنے لیے خرید لیا۔</p><p>        بعد میں بعض مرتبہ بھائی نے کہا کہ ضرورت پڑی تو میں یہ مکان بیچ دوں گا، مگر میں سمجھتی رہی کہ یہ غصے یا مذاق میں کہہ رہا ہے، لیکن اب سے چار ماہ قبل جب وراثت کی تقسیم کی بات چلی تو پھر انہوں نے سنجیدگی سے کہا یہ مکان بھی وراثتی ہے، پھر ہمارے درمیان اختلاف ہوا تو ہم نے آپ کی طرف رجوع کیا۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>صورتِ مسئولہ میں اگرچہ مکان خریدتے وقت فریقین کی طرف سے  کوئی صراحت نہیں کی گئی تھی کہ یہ مکان وراثت میں شمار ہو گا یا بہن کی ذاتی ملکیت؟ لیکن سوال میں ذکر کیے گئے درج ذیل قرائن سے معلوم ہوتا ہے کہ یہ مکان بہن کی ملکیت شمار ہو گا:</p><p><strong>الف:</strong> سوال میں تصریح ہے کہ آپ اس مکان میں دلچسپی نہیں رکھتے تھے، جبکہ آپ کی بہن اس مکان میں دلچسپی رکھتی تھی اور اسی مقصد کےلیے اس نے یہ مکان لیاتھا اور پھر اس نے دو لاکھ روپے کا اس مکان پر اپنی حسبِ منشاء کام بھی کروایا، جس کا آپ کو بخوبی بھی علم تھا اور آپ سے مشورہ بھی ہوا تھا۔</p><p><strong>ب:</strong> مکان خریدتےوقت بہن کے حصے کا حساب بھی کیا گیا تھا اوریہ مکان اتنی رقم کا ہی خریدا گیا تھا  جتنی رقم اُس وقت بہن کےمشترکہ  حصہ میں سے بنتی تھی۔</p><p>مذکورہ بالا قرائن کی روشنی میں  ہماری رائے کے مطابق مذکورہ مکان آپ کی بہن کی ملکیت  شمار ہو گا اور چونکہ مکان خریدتے وقت بہن کے حصے کا باقاعدہ حساب کیا گیا تھا اور آپ نے یہ بھی کہا تھا کہ اگر کوئی رقم کم پڑ گئی تو میں اپنے حصہ سے دے دوں گا، اس لیے اس مکمل صورتِ حال  سے ضمناً ترکہ کی تقسیم ثابت ہوگئی، لہذا بہن نے جو رقم لی ہے وہ ان کا وراثتی حصہ شمار ہو گا اور بقیہ ترکہ میں سے اگر اُس وقت (جس وقت بہن کے حصہ کا حساب کرکے مکان خریدا گیا تھا)کے حساب سے بہن کا کچھ حصہ بنتا ہو تو وہ لینے کی حق دار ہے، ورنہ نہیں۔</p><p>نیز وصیت میں خرچ کی جانے والی ایک تہائی رقم کا اندازہ بھی اسی وقت کے حساب سے لگایا جائے گا جس وقت بہن کے حصے کا حساب کرکے مکان خریدا گیا تھا۔</p><p> یہ بات یاد رہے کہ مرحوم نے بوقتِ انتقال اپنی ملکیت میں پراپرٹی اور نقدی  وغیرہ سمیت جو چیزیں چھوڑی ہیں اور وہ قرض جو کسی کے ذمہ واجب الاداء ہو وہ سب مرحوم کا  ترکہ شمار ہو گا،  لہذا مرحوم کے کفن دفن کے اخراجات نکالنے، مرحوم کے ذمہ واجب الاداء قرض ادا کرنے اور جائز وصیت پر عمل کرنے کے بعد جو ترکہ باقی بچے اس سب کی تقسیم کی جائے گی اور اس میں وہ بیس لاکھ روپیہ بھی شامل ہو گا جو آپ نے کاروبار کے لیے لیا تھا۔</p><h6 class=""has-text-align-right"">حوالہ جات</h6><h5><h5>مجلة الأحكام العدلية (ص: 210، المادة :1090) نور محمد، كارخانه تجارتِ كتب، آرام باغ، كراتشي:</h5>
<h5>إذا أخذ الورثة مقدارا من النقود من التركة قبل القسمة بدون إذن الآخرين وعمل فيه فخساره يعود عليه , كما أنه لو ربح لا يأخذ الورثة حصة فيه.</h5>
<h5>""إذا أخذ الورثة مقدارا من النقود من التركة قبل القسمة بدون إذن الآخرين وعمل فيه فخساره يعود عليه , كما أنه لو ربح لا يأخذ الورثة حصة فيه ) إذا تصرف أحد بلا إذن في مال الغير وربح يكون الربح له , ويتفرع عن ذلك مسائل عديدة : المسألة الأولى ، إذا أخذ أحد الورثة مقدارا من النقود من التركة قبل القسمة بدون إذن الآخرين أو إذن الوصي إذا كان الورثة صغارا فكما أن الضرر يعود عليه ويأخذ الورثة حصتهم في رأس المال فقط كذلك لو ربح فلا يأخذ الورثة حصة من الربح........مثلا لو أخذ أحد الورثة من تركة مورثه بدون إذنهم مائة دينار وباع واشترى بها فربح خمسين دينارا فتكون الخمسون دينارا له وليس للورثة الآخرين الاشتراك في هذا الربح ويكون ذلك الوارث ضامنا للورثة حصصهم في رأس المال كما أنه لو خسر في البيع والشراء تلك المائة الدينار كلا أو بعضا فيعود الخسار المذكور عليه ويضمن حصص الورثة الآخرين""۔</h5>
<h5>السراجي في الميراث: (ص:8) مكتبة البشرى:</h5>
<h5>الحقوق المتعلقة بتركة الميت: قال علمائنا  رحمهم الله: تتعلق بتركة الميت حقوق أربعة مرتبة: الأول: يبدأ بتكفينه وتجهيزه من غير تبذير ولاتقتير، ثم تقضى ديونه من جميع ما بقي من ماله، ثم تنفذ وصاياه من ثلث ما بقي بعد الدين، ثم يقسم الباقي بين ورثته بالكتاب والسنة وإجماع الأمة.</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>24/ذوالحجہ 1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",7533,jameya-tur-rasheed,میراث کے مسائل,میراث کے متفرق مسائل
2022-07-23,https://almuftionline.com/2022/07/23/9058/,لڑکی کاکسی کےگھر جاکر قرآن پڑھانا,<p>سوال:حضرات سوال یہ ہےکہ کیاعورت(22سالہ لڑکی)کےلیےکسی کےگھرجاکرقرآن پڑھانا جائزہے؟</p><p>صورت حال یہ ہوکہ گھروالوں نےپردہ کاپورابندوبست بھی کیاہواوراس وقت گھرمیں بظاہر کوئی مردبھی نہیں ہوتا،ٹرانسپورٹ کےلیےوہ گاڑی بھی بھیجتےہوں اورلانےاورچھوڑتےوقت ایک عورت بھی ساتھ آتی جاتی ہواورلڑکی یہ اپنی شادی کی تیاری کےلیےکررہی ہو۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>قرآن پا ک میں ازواج مطہرات کوخاص طورپراورباقی مومنات کوعام طورپریہ حکم دیاگیاہے کہ وہ گھرمیں رہیں ،لہذاعورتوں کےلئے گھرسے باہرنکلناعام حالات میں جائز  نہیں ،یہ مردوں کی ذمہ داری ہے کہ وہ زیرکفالت عورتوں کے خرچ کاانتظام کریں ، جب تک نکاح نہ ہواہوتو لڑکی کانققہ اسی طرح شادی وغیرہ کاانتظام والدپرہوتاہے  اورنکاح کے بعدشوہرپر، جس کی بناءپر  عوت کوملازمت کرنے یاکوئی دوسراذریعہ معاش(مثلا تدریس وغیرہ) تلاش کرنے کی ضرورت  نہیں ہے،لیکن اگرنفقہ اورضروریات زندگی پوراکرنے والاکوئی نہ ہواورگھرمیں رہتے ہوئے سلائی کڑھائی  یاٹیوشن پڑھاکربھی  انتظام نہ کیاجاسکےتوایسی ضرورت کےوقت شرعی حدودکی رعایت رکھتےہوئےگھرسے باہرملازمت یا تدریس وغیرہ کےلیے نکلنے کی گنجائش ہے، بشرطیکہ بے پردہ اوراظہارزینت کے ساتھ نہ نکلے،نامحرم مردوں  سے بقدرضرورت بات چیت سے زائد بے تکلفی اورہنسی مزاح سےاجتناب کرے۔</p><p>صورت مسئولہ میں درج ذیل  شرائط کی پابندی کی جائےتوشرعاقرآن پڑھانےکےلیےگھرسےنکلنے کی اجازت ہوگی :</p><p>۱۔مکمل شرعی پردہ کااہتمام کیاجائے۔</p><p>۲۔خوشبولگاکراورمزین ہوکرنہ نکلاجائے۔</p><p>۳۔نامحرم (ڈرائیوروغیرہ )سےغیرضروری باتوں سےاجتناب   کیاجائے۔</p><h6 class=""has-text-align-right"">حوالہ جات</h6><h5><h5>""تفسير ابن كثير "" 6 / 409، 410:وَقَرْنَ فِي بُيُوتِكُنَّ وَلَا تَبَرَّجْنَ تَبَرُّجَ الْجَاهِلِيَّةِ الْأُولَى وَأَقِمْنَ الصَّلَاةَ وَآَتِينَ الزَّكَاةَ وَأَطِعْنَ اللَّهَ وَرَسُولَهُ إِنَّمَا يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيرًا (33)</h5>
<h5>وقوله: { وَقَرْنَ فِي بُيُوتِكُنَّ } أي: الزمن بيوتكن فلا  تخرجن لغير حاجة. ومن الحوائج الشرعية الصلاة في المسجد بشرطه، كما قال رسول الله صلى الله عليه وسلم: ""لا تمنعوا إماء الله مساجد الله، وليخرجن وهن تَفِلات"" وفي رواية: ""وبيوتهن خير لهن""</h5>
<h5>وقال الحافظ أبو بكر البزار: حدثنا حميد بن مَسْعَدةحدثنا أبو رجاء الكلبي، روح بن المسيب ثقة، حدثنا ثابت البناني  عن أنس، رضي الله عنه، قال: جئن النساء إلى رسول الله صلى الله عليه وسلم فقلن: يا رسول الله، ذهب الرجال بالفضل والجهاد في سبيل الله تعالى، فما لنا عمل ندرك به عمل المجاهدين في سبيل الله؟ فقال رسول الله صلى الله عليه وسلم: ""من قعد -أو كلمة نحوها -منكن في بيتها فإنها تدرك عمل المجاهدين  في سبيل الله<span dir=""LTR"">"".</span> ثم قال: لا نعلم رواه عن ثابت إلا روح بن المسيب، وهو رجل من أهل البصرة مشهور ۔</h5>
<h5>وقال البزار أيضا: حدثنا محمد بن المثنى، حدثنا عمرو بن عاصم، حدثنا همام، عن قتادة، عن مُوَرِّق، عن أبي الأحوص، عن عبد الله، عن النبي صلى الله عليه وسلم قال: ""إن المرأة عورة، فإذا خرجت استشرفها الشيطان، وأقرب ما تكون بروْحَة ربها وهي في قَعْر بيتها<span dir=""LTR"">"".</span>ورواه الترمذي، عن بُنْدَار، عن عمرو بن عاصم، به نحوه ۔</h5>
<h5>وروى البزار بإسناده المتقدم، وأبو داود أيضا، عن النبي صلى الله عليه وسلم قال: ""صلاة المرأة في مَخْدعِها أفضل من صلاتها في بيتها، وصلاتها في بيتها أفضل من صلاتها في حجرتها"" وهذا إسناد  جيد۔۔۔۔۔وقوله تعالى: { وَلا تَبَرَّجْنَ تَبَرُّجَ الْجَاهِلِيَّةِ الأولَى } قال مجاهد: كانت المرأة تخرج تمشي بين يدي الرجال، فذلك تبرج الجاهلية<span dir=""LTR"">.</span>  وقال مقاتل بن حيان: { وَلا تَبَرَّجْنَ تَبَرُّجَ الْجَاهِلِيَّةِ الأولَى } والتبرج: أنها تلقي الخمار على رأسها، ولا تشده فيواري قلائدها وقرطها وعنقها، ويبدو ذلك كله منها، وذلك التبرج، ثم عمت نساء المؤمنين في التبرج.۔</h5>
<h5> ""البحر الرائق "" 11 <span dir=""LTR"">/</span> 133:( قوله ومعتدة الموت تخرج يوما وبعض الليل ) لتكتسب لأجل قيام المعيشة ؛ لأنه لا نفقة لها حتى لو كان عندها كفايتها صارت كالمطلقة فلا يحل لها أن تخرج لزيارة ولا لغيرها ليلا ولا نهارا ۔۔۔والحاصل أن مدار الحل كون خروجها بسبب قيام شغل المعيشة فيتقدر بقدره فمتى انقضت حاجتها لا يحل لها بعد ذلك صرف الزمان خارج بيتها كذا في فتح القدير۔</h5>
</h5><p>محمدبن عبدالرحیم</p><p>دارالافتاءجامعۃالرشیدکراچی</p><p><span dir=""LTR"">/23</span>ذی الحجہ 1443 ھج</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمّد بن حضرت استاذ صاحب</td><td><h3>مفتیان</h3></td><td> آفتاب احمد صاحب    / سیّد عابد شاہ صاحب</td></tr></tbody></table></figure>",9058,jameya-tur-rasheed,جائز و ناجائزامور کا بیان,پردے کے احکام
2022-07-05,https://almuftionline.com/2022/07/05/8869/,والد کے کاروبار میں ایک سال تک معاونت کرنے پر اجرت مثل کا حکم (جدید),"<p>(2):کیا اس ساری جائیداد/کاروبار جس کی بنیاد تو والد صاحب نے رکھی تھی،مگر میں نے ان کی راہنمائی اور نگرانی میں اپنی شب و روز محنت کے بل بوتے پراُسےبڑھایا/پھیلایاتھا،کیا اس کا شرعی طور پر میں اکیلا وارث ہوں یا تمام بہن بھائی اس میں برابر کے حصے دار ہیں؟</p><p>سوال(9):کیا یہ تمام کاروبار اوردکانوں میں موجود کروڑوں کا مال تجارت جو کہ والد صاحب کی موجودگی اور سر پرستی میں بنایا گیا اور جو سب بھائیوں کی مشتر کہ محنت اور کاوشوں کا نتیجہ ہے، صرف ان چار بھائیوں کی ملکیت ہے جو اس وقت اس پر قابض ہیں؟</p><p>بہنوں کا کوئی حق یا حصہ نہیں اوران بھائیوں کا بھی کوئی حق یا حصہ نہیں جو شروع سے والد صاحب کے ساتھ کام کر تے رہے؟ بعد میں کوئی حصہ لئے بغیر ا لگ ہو کر بیرون ملک جا کر اپنی محنت مزدوری کرنے لگے؟</p><p>سوال(11):کیا وہ بیٹا جو والدصاحب کے ساتھ کام کرتا رہا ہے(جیسا کہ میں نے والد صاحب کے کاروبار کو ترقی دی)بعد میں بیرون ملک جاکر اپنی محنت مزدوری کرنے لگا کیا والد کی جائیداد میں اس بیٹے کا کوئی حق/حصہ نہیں بنتا؟</p><p><span dir=""RTL"">سوال(13):جیسا کہ میں نے اوپر بتایا ہے کہ میں 2004 میں والد صاحب کا کاروبار دوسرے بھائیوں کے حوالے کر کے بیرون ملک آ گیا،بعد میں میرے بھائیوں نے اسی کا روبا رکو مزید بڑھایا، دکان خر یدی، پلاٹ خریدا،سوال یہ ہے کہ میرے ان بھائیوں نے والد صاحب کے اس کاروبار سے جو مزید جائیداد بنائی شرعی لحاظ سے اس میں میرا اور دوسرے بہن بھائیوں کا حق یا حصہ بنتا ہے؟ یا صرف وہی دو بھائی اس کے مالک ہیں؟ جبکہ بنیادی طور پر کاروبار والد صاحب کاہی ہے۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>واضح رہے کہ جب کاروبار میں اصل سرمایہ والد کا ہو اور بیٹے ان کے ساتھ معاونت کے طور پر کام کریں تو ایسی صورت میں اس کاروبار سے حاصل ہونے والے تمام منافع اور اثاثہ جات والد کی ملکیت شمار ہوتے ہیں،بیٹے کی والد کے ساتھ معاونت تبرع سمجھی جاتی ہے،البتہ اگر معاونت کا دورانیہ ایک سال یا اس سے زائد عرصے پر مشتمل ہو تو پھر بیٹے کو اس کی محنت کا معاوضہ اجرت مثل کی صورت میں ملے گا،کیونکہ عرفاً عام طور پر اتنا طویل عرصہ کوئی تبرعاً کام نہیں کرتا۔</p><p>لہذا مذکورہ صورت میں چونکہ کاروبار کی بنیاد والد صاحب نے رکھی تھی اور آپ اور آپ کے بعد بقیہ بیٹے ان کے ساتھ معاون کے طور پر کام کرتے رہے،اس لئے اس کے نفع سے خریدی گئی تمام جائیداد والد کی ملکیت تھی اور وفات کے وقت جو جائیداد ان کی ملکیت میں موجود تھی وہ تمام ورثہ میں ان کے شرعی حصوں کے مطابق تقسیم کرنا ضروری ہے۔</p><p>تاہم جن بیٹوں نے ایک سال یا اس سے زیادہ عرصہ تک مرحوم والد کے ساتھ کاروبار میں معاونت کی انہیں میراث میں اپنے حصے سے اضافی اتنے عرصے کی محنت کا معاوضہ اجرت مثل کی صورت میں لینے کا حق حاصل ہے،جسے درج ذیل باتوں کو مدنظر رکھتے ہوئے طے کیا جائے گا<span dir=""LTR"">:</span></p><p>ا۔یہ اندازہ لگایا جائے کہ اگر کوئی ملازم اس قسم کا کام کرتا تو اس کی ماہانہ یا سالانہ تنخواہ کتنی ہوتی۔</p><p>۲۔یہ اندازہ کم از کم دو ایسے غیر جانبدار لوگوں سے لگوایا جائے،جنہیں اس کاروبار کی نوعیت کا علم ہو،مارکیٹ سے وابستہ لوگ ہوں تو زیادہ بہتر رہے گا۔</p><p>۳۔یہ بھی مدنظر رہے کہ بھائی اس کاروبار سے اپنے ذاتی اور گھریلو اخراجات بھی وصول کرتے رہے ہیں،اس لیے انہیں بھی اس مجموعی تنخواہ سے منہا کیا جائے گا۔</p><p>۴۔اتنی تنخواہ مقرر کرنا درست نہیں ہوگا، جس کی وجہ سے دیگر ورثہ کا اکثر حصہ ختم ہوجائے اور ان کے حصے میں کچھ باقی نہ رہے،یا نہ ہونے کے برابر رہ جائے۔</p><h6 class=""has-text-align-right"">حوالہ جات</h6><h5><h5>""رد المحتار"" (4/ 325):</h5>
<h5>"" الأب وابنه يكتسبان في صنعة واحدة ولم يكن لهما شيء فالكسب كله للأب إن كان الابن في عياله لكونه معينا له ألا ترى لو غرس شجرة تكون للأب ... وفي الخانية: زوج بنيه الخمسة في داره وكلهم في عياله واختلفوا في المتاع فهو للأب وللبنين الثياب التي عليهم لا غير"".</h5>
<h5>""العقود الدرية في تنقيح الفتاوى الحامدية"" (2/ 17):</h5>
<h5>""وأما قول علمائنا أب وابن يكتسبان في صنعة واحدة ولم يكن لهما شيء ثم اجتمع لهما مال يكون كله للأب إذا كان الابن في عياله فهو مشروط كما يعلم من عباراتهم بشروط منها اتحاد الصنعة وعدم مال سابق لهما وكون الابن في عيال أبيه فإذا عدم واحد منها لا يكون كسب الابن للأب وانظر إلى ما عللوا به المسألة من قولهم؛ لأن الابن إذا كان في عيال الأب يكون معينا له فيما يضع فمدار الحكم على ثبوت كونه معينا له فيه فاعلم ذلك اهـ"".</h5>
<h5>""القواعد الفقهية وتطبيقاتها في المذاهب الأربعة"" (1/ 298):</h5>
<h5>""العادة مُحَكَّمة (م/36)</h5>
<h5> التوضيح: إن القاعدة تعني أن العادة عامة كانت أم خاصة تُجعل حكماً لإثبات حكم شرعي لم يُنص على خلافه بخصوصه، فلو لم يرد نص يخالفها أصلاً، أو ورد ولكن عاماً، فإن العادة تعتبر.</h5>
<h5>وأصل هذه القاعدة قول ابن مسعود، رضي اللہ عنه: ""ما رآه المسلمون حسناً فهو عند الله حسن، وما رآه المسلمون قبيحاً فهو عند الله قبيح "".</h5>
<h5>وهو حديث موقوف حسن، وإنه وإن كان موقوفاً عليه فله حكم المرفوع، لأنه لا مدخل للرأي فيه  ورواه الإمام أحمد في (كتاب السنة) وأخرجه البزار والطيالسي والطبراني وأبو نعيم في (الحلية) والبيهقي في (الاعتقاد) عن ابن مسعود أيضاً.</h5>
<h5>وعقد الإمام البخاري في كتاب البيوع، باب من أجرى أمر الأمصار على مايتعارفون بينهم في البيوع والإجارة والمكيال والوزن، وسننهم على نياتهم ومذاهبهم المشهورة، وقال شريح للغزالين: سنتكم بينكم ربحاً...</h5>
<h5>وقال النبي - صلى اللہ عليه وسلم - لهند: (خذي ما يكفيك وولدك بالمعروف "".</h5>
<h5>وقال تعالى: (وَمَنْ كَانَ فَقِيرًا فَلْيَأْكُلْ) ، واكترى الحسن من عبد الله بن مرداس حماراً، فقال: بكَم؟ قال: بدانقين، فركبه، ثم جاء مرة أخرى، فقال: الحمارَ الحمارَ، فركبه ولم يشارطه، فبعث إليه بنصف درهم أي كالأجرة السابقة التي تعارفا عليها) .</h5>
<h5>وساق البخاري رحمه الله تعالى ثلاثة أحاديث في ذلك، وعقب عليها ابن حجر رحمه اللہ تعالى فقال: (مقصوده بهذه الترجمة إثباته الاعتماد على العرف، وأنه يُقضى به على ظواهر الألفاظ"".</h5>
<h5>وقال النووي رحمه اللہ تعالى في فوائد حديث هند رضي اللہ عنها: ""ومنها اعتماد العرف في الأمور التي ليس فيها تحديد شرعي "".</h5>
<h5>وحدد ابن النجار الفتوحي رحمه اللہ تعالى الضابط للرجوع إلى العرف والعادة، فقال: وضابطه: كل فعل رُتب عليه الحكم، ولا ضابط له في الشرع، ولا في اللغة، كإحياء الموات، والحرز في السرقة، والأكل من بيت الصديق، وما يُعدُّ قبضاً، وإيداعاً، وإعطاء، وهدية، وغصباً، والمعروف في المعاشرة، وانتفاع المستأجر بما جرت به العادة، وأمثال هذه كثيرة لا تنحصر"".</h5>
<h5>""الأشباه والنظائر "" (ص: 230):</h5>
<h5>""استعان برجل في السوق ليبيع متاعه فطلب منه أجرا فالعبرة لعادتهم وكذا لو أدخل رجلا في حانوته ليعمل له"".</h5>
</h5><p>محمد طارق</p><p>دارالافتاءجامعۃالرشید</p><p>05<span dir=""LTR"">/</span>ذی الحجہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / مفتی محمد صاحب / سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8869,jameya-tur-rasheed,میراث کے مسائل,میراث کے متفرق مسائل
2022-07-05,https://almuftionline.com/2022/07/05/8870/,میراث میں حصے کے استحقاق کےلئے والد کے ساتھ کاروبار میں معاونت شرط نہیں,<p>(3):کیا سب سے چھوٹا بیٹا جو بعد میں پیدا ہوا،اپنی کم عمری کی وجہ سے والد صاحب کے کاروبار میں کوئی ہاتھ نہیں بٹا سکا، شرعی طور پر والد صاحب کی جائیداد میں اس کا کوئی حصہ نہیں بنتا؟یا شرعاً کم حصہ بنتا ہے؟ یا دوسرے بھائی اسے 100 روپے میں سے 10 روپے دے دیں اور 90 روپے خودرکھ لیں تو کیا یہ شرعاًدرست ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>میراث میں حصے کے استحقاق کے لئے والد کے ساتھ ان کے کاروبار میں معاونت شرط نہیں،لہذا آپ کے چھوٹے بھائی کا بھی میراث میں اتنا ہی حق ہے جتنا دیگر بھائیوں کا ،لہذا دیگر بھائیوں کے ذمے لازم ہے کہ میراث میں اس کا جتنا حصہ بنتا ہے وہ پورا اس کے حوالے کردیں۔</p><p>البتہ چونکہ یہ بھائی چھوٹا ہونے کی وجہ سے والد کے ساتھ کاروبار میں معاونت نہیں کرسکا،اس لئے اسے اپنے حصے کے علاوہ کسی مطالبے کا حق حاصل نہیں ہوگا۔</p><h6 class=""has-text-align-right"">حوالہ جات</h6><h5><h5>""الدر المختار "" (6/ 762):</h5>
<h5>""(ويستحق الإرث) ولو لمصحف به يفتى وقيل لا يورث وإنما هو للقارئ من ولديه صيرفية بأحد ثلاثة (برحم ونكاح) صحيح فلا توارث بفاسد ولا باطل إجماعا (وولاء)"".</h5>
</h5><p>محمد طارق</p><p>دارالافتاءجامعۃالرشید</p><p>05<span dir=""LTR"">/</span>ذی الحجہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / مفتی محمد صاحب / سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8870,jameya-tur-rasheed,میراث کے مسائل,میراث کے متفرق مسائل
2022-07-05,https://almuftionline.com/2022/07/05/8871/,ایسی زمین کا حکم جس کی قیمت مرحوم والد کے کاروبار سے دی گئی ہو,<p>(12):والد صاحب کی زرعی زمین جو کہ دونوں بھائیوں نے(والد صاحب کے بہن بھائیوں کو)اسی کاروبار سے حصے دے کر اپنے نام لکھوائی اورکہتے ہیں کہ یہ پیسے ہم نے دئیے ہیں، اس لئے اس کے ما لک صرف ہم ہیں،جبکہ حصوں کی ادائیگی والد صاحب کے کاروبار سے ہی کی گئی ہے، کیا شرعی طور پر والد صاحب کی اس زرعی زمین میں میرا اور باقی بہن بھائیوں کا حصہ بنتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگر ان بھائیوں نے یہ زمینیں والد صاحب کی اجازت کے بغیر ان ہی کے کاروبار کی آمدن سے خرید کر اپنے نام کروائی ہیں تو پھر یہ زمینیں تو ان ہی کی ملکیت ہیں،اگرچہ شرعی لحاظ سے ان کا یہ اقدام درست نہیں تھا،کیونکہ کسی کے مال میں اس کی اجازت کے بغیر تصرف کرنا شرعاً حلال نہیں،لہذا ان بھائیوں پر لازم ہے کہ اپنے اس اقدام پر سچے دل سے توبہ و استغفار کریں اور ان زمینوں کی جو قیمت انہوں نے مرحوم والد کے کاروبار سے ان کی اجازت کے بغیر ادا کی تھی وہ ان کے ذمے قرض ہے،جسے اب دیگر ورثہ کو ان کے حصوں کے بقدر لوٹانا شرعا ان کے ذمے لازم ہے۔</p><h6 class=""has-text-align-right"">حوالہ جات</h6><h5><h5>""درر الحكام في شرح مجلة الأحكام"" (1/ 406):</h5>
<h5>""إذا اشترى شيئا بنقود آخر فشراؤه غير موقوف على إذن صاحب النقود ويكون ما اشتراه ملكا له وإنما لصاحب النقود أن يضمنه مثل نقوده ولا يصير ذلك الشيء ملكا لصاحبها بمجرد إجازته البيع؛ لأن النقود لا تتعين والإجازة لا تصير العقد له؛ لأنه نفذ على العاقد إلا أنها تجعل النقود في يد العاقد على سبيل القرض منه فيكون عليه مثلها...</h5>
<h5>وكذا إذا اشترى بالذهب المودع عنده بستانا لنفسه فالبستان ملك له لا لصاحب الذهب"".</h5>
</h5><p>محمد طارق</p><p>دارالافتاءجامعۃالرشید</p><p>05<span dir=""LTR"">/</span>ذی الحجہ1443ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td> آفتاب احمد صاحب    / مفتی محمد صاحب / سیّد عابد شاہ صاحب / محمد حسین خلیل خیل صاحب</td></tr></tbody></table></figure>",8871,jameya-tur-rasheed,میراث کے مسائل,مناسخہ کے احکام
