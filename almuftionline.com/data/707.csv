issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-03-08,https://almuftionline.com/2021/03/08/4131/,کھیلوں کےمقابلوں میں مرنے والےکے قتل کا حکم,<p>موجودہ زمانہ میں باکسنگ ،مکا بازی فری اسٹائل فائٹنگ کے جو مقابلےمنعقد ہوتے ہیں، بسا اوقات غلط مکا  لگنے سے ایک فائٹر مر جاتا ہے، تو از روئے شرع یہ قتل کی کونسی قسم میں داخل ہے؟ فقہی حوالہ جات کے ساتھ جواب عنایت فرمائیں۔ واجرکم علی اللہ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>مکاوغیرہ آلہ قتل نہیں،لہذا قصد قتل کی صورت میں یہ قتل شبہ عمد بنے گا،لیکن چونکہ اس طرح کے مقابلوں میں قصد قتل نہ ہونا ظاہر ہے،لہذا جب تک کسی تحقیق  ،دلیل وثبوت سے قصد قتل ثابت نہ ہو ایسی صورت پر قتل خطاء کا حکم ہی لگے گا،لہذا قاتل پر بے احتیاطی کےگناہ  سے توبہ کے ساتھ  کفارہ یعنی ایک مسلمان غلام  آزاد کرنا اور اس کی استطاعت نہ ہونے کی صورت میں پے درپے دو مہینے کے روزے رکھنا بھی لازم ہے اور قاتل کے عاقلہ یعنی برادری یا انجمن وغیرہ پر(جس سے اس کی  پیشہ وارانہ وابستگی ہو) دیت بھی لازم ہوگی۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (6/ 529)</h5>
<h5>(و) الثاني (شبهه وهو أن يقصد ضربه بغير ما ذكر) أي بما لا يفرق الأجزاء ولو بحجر وخشب كبيرين عنده خلافا لغيره</h5>
<h5><span dir=""RTL""> (قوله والثاني شبهه) بفتحتين أو بكسر فسكون: أي نظير العمد ويقال له شبه الخطأ؛ لأن فيه معنى العمدية باعتبار قصد الفاعل إلى الضرب، ومعنى الخطأ باعتبار عدم قصده إلى القتل إذ ليست الآلة آلة قتل اهـ من الدرر والقهستاني. وزاد الأتقاني أنه يسمى خطأ العمد (قوله كبيرين) فلو صغيرين فهو شبه عمد اتفاقا۔</span></h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۴رجب۱۴۴۲ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>نواب الدین صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",4131,jameya-tur-rasheed,حدود و تعزیرات کا بیان,متفرّق مسائل
2021-03-08,https://almuftionline.com/2021/03/08/4130/,والدہ کو غلطی سے قتل کرنے والا میراث سے محروم ہوگا۔,<p>کیا فرماتے ہیں علمائے کرام کہ محمد والی بن محمد مسکین نے غیرت کے نام پر 25/9/2013 بروز بدھ صبح 9 بجے کے ٹائم اپنی بیوی کو قتل کرتے ہوئے اپنی والدہ کو بھی قتل کیا ہے۔ (اپنی بیوی کو قتل کر رہا تھا لیکن وہ ڈر کے مارے والدہ کے ساتھ چمٹ گئی تھی بالآخر محمد والی نے مجبور ہوکر پہلی گولی چلائی جو والدہ کے سینہ میں لگی اور والدہ شہید ہوگئی ہے۔) اب سوال یہ کہ محمد والی کو اپنی والدہ کی میراث میں سے حق وراثت ملے گا یا نہیں؟ شرع کی رو سے مسئلہ کا حکم واضح فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اس طرح کے قتل گناہ کبیرہ اور موجب قصاص جرم ہیں،نیزایسا شخص اپنی والدہ اور بیوی دونوں کی میراث سے محروم ہے اور دہرے قتل کا مرتکب ہے،محض غیرت کے نام پر قتل کا شرعا کوئی جواز نہیں۔</p><h6 class=""has-text-align-right"">حوالہ جات</h6><h5><h5>الفتاوى الهندية (6/ 454)</h5>
<h5>القاتل بغير حق لا يرث من المقتول شيئا عندنا سواء قتله عمدا أو خطأ۔</h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۴رجب۱۴۴۲ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>نواب الدین صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",4130,jameya-tur-rasheed,میراث کے مسائل,میراث کے متفرق مسائل
2021-03-07,https://almuftionline.com/2021/03/07/5976/,خواتین کے لیے نماز اول وقت میں پڑھنا افضل ہے یا اٰخر وقت میں,<p>خواتین کےلیے اول اوقات میں نماز پڑھنا افضل ہے یا مستحب اوقات میں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>خواتین کے لیے اول اوقات میں ہی نماز پڑھنا افضل او رباعث ثواب ہے اور ان کے لیے مستحب بھی یہی ہے۔</p><p>البتہ آخر وقت میں بھی نماز پڑھ سکتی ہیں ۔</p><h6 class=""has-text-align-right"">حوالہ جات</h6><h5><h5><strong>الدر المختار وحاشية ابن عابدين (رد المحتار) (1/ 367)</strong></h5>
<h5>أن أداء الصلاة في أول الوقت أفضل إلا إذا تضمن التأخير فضيلة لا تحصل بدونه كتكثير الجماعة؛ ولهذا كان أولى للنساء أن يصلين في أول الوقت؛ لأنهن لا يخرجن إلى الجماعة كذا في مبسوطي شمس الأئمة وفخر الإسلام.</h5>
<h5><strong>البحر الرائق شرح كنز الدقائق ومنحة الخالق وتكملة الطوري (1/ 163)</strong></h5>
<h5> وأداء الصلاة في أول الوقت أفضل إلا إذا تضمن التأخير فضيلة لا تحصل بدونه كتكبير الجماعة ولا يتأتى هذا في حق من في المفازة فكان التعجيل أولى؛ ولهذا كان أولى للنساء أن يصلين في أول الوقت؛ لأنهن لا يخرجن إلى الجماعة كذا في مبسوطي شمس الأئمة وفخر الإسلام كذا في معراج الدراية وكذا في كثير من شروح الهداية۔</h5>
</h5><p><strong>وقاراحمد بن اجبرخان</strong></p><p><strong> دارالافتاءجامعۃ الرشید کراچی</strong></p><p><strong>   ۲۰رجب۱۴۴۲</strong></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>وقاراحمد بن اجبر خان</td><td><h3>مفتیان</h3></td><td> آفتاب احمد صاحب    / سعید احمد حسن صاحب</td></tr></tbody></table></figure>",5976,jameya-tur-rasheed,نماز کا بیان,اوقاتِ نمازکا بیان
2021-03-07,https://almuftionline.com/2021/03/07/4196/,یزید بن معاویہ رضی اللہ عنہ کے بارے میں اہل سنت کا موقف,<p>اہلسنت والجماعت کے علماء کرام یزید بن معاویہ  رضی اللہ عنہ کے بارے میں عوام کو کھل کر کیوں نہیں بتاتے؟کیا یزید بن معاویہ رضی اللہ عنہ نے حضرت حسین رضی اللہ عنہ کو شہید کروایا تھا یا کسی اور نے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اگر کھول کر بیان کرنے کا مطلب موقع ،بے موقع اس کو موضوع بحث بنانا ہےتویہ اسلامی تعلیمات کے منافی ہے اوراگر اس کا مطلب موقف کو واضح کرنا ہے تو اہل سنت کے علماءکرام نے اسے وضاحت کے ساتھ بیان فرمایا ہےکہ یزید بن معاویہ رضی اللہ عنہ ایک مسلمان بادشاہ تھا، جس میں  دوسرے بادشاہوں کی طرح اچھائیاں بھی تھیں اور برائیاں بھی ،اسی طرح اس کے ظلم وستم اور فسق میں ،نیزحضرت حسین رضی اللہ عنہ کے ساتھ سلوک کے ناروا اور غلط ہونے میں بھی کلام نہیں،لیکن اس کی تمام برائیاں اس درجہ کی نہیں کہ جن کی وجہ سے اسکی تکفیرکی جاسکے،لہذا اس کی تکفیر سے بہرحال اجتناب ضروری ہے،تاہم اس کے لیے تعظیمی القاب وکلمات(مثلا خلیفۃ المسلمین یا کلمہ ترضی وغیرہ)کا استعمال بھی مناسب نہیں۔</p><p> {فتاوی رشیدیہ:ص ۶۳وکفایۃالمفتی:ج۱،ص۳۵۱وفتاوی محمودیہ:ج۱۹،ص۱۶۵،ج۲،ص۱۱۲وفتاوی مفتی محمود:ج۱۱،ص۲۱۱ ج۱،ص۴۱۴وفتاوی دارالعلوم دیوبند،عزیز الفتاوی:ج۱،ص۱۱۰ وفتاوی عثمانی :ج۱،ص۳۰۸خیر الفتاوی:ج۱،ص۱۳۵،فتاوی فریدیہ:ج۱،ص۴۹۵}</p><p>باقی رہی یہ بات کہ یزید نے حضرت حسین رضی اللہ عنہ کو قتل کروایا تھا یا کسی اور نے؟ تو اس بارے میں اختلاف ہے،اگرچہ مشہور تو یہی ہے کہ اس نے قتل کروایا تھا ،لیکن صحیح یہ ہے کہ یہ محض ایک تاریخی روایت ہے،جس کی تحقیق (واقع کے مطابق ہونا) اب ممکن نہیں اور بلاتحقیق کسی کی طرف ایسی نسبت درست نہیں،اسی طرح تاریخی روایات ہی کی بنیاد پر اس کے لعن کے جواز میں بھی اختلاف ہے،احتیاط بہرحال سکوت میں ہے۔<span dir=""LTR"">}</span>احسن الفتاوی:ج۶،ص۲۰۷،فتاوی رشیدیہ:ص۸۴<span dir=""LTR"">{</span></p><h6 class=""has-text-align-right"">حوالہ جات</h6><h5><h5>وفيات الأعيان (3/ 288)</h5>
<h5>وقد أفتى الإمام أبو حامد الغزالي، رحمه الله تعالى، في مثل هذه المسألة بخلاف ذلك، فإنه سئل عمن صرح بلعن يزيد  : هل يحكم بفسقه أم هل يكون ذلك مرخصاً فيه وهل كان مريداً قتل الحسين، رضي الله عنه، أم كان قصده الدفع وهل يسوغ الترحم عليه أم السكوت عنه أفضل ينعم بإزالة الاشتباه مثاباً، فأجاب: لا يجوز لعن المسلم أصلاً، ومن لعن مسلماً فهو الملعون، وقد قال رسول الله صلى الله عليه وسلم: (المسلم ليس بلعانٍ) ، وكيف يجوز لعن المسلم ولا يجوز لعن البهائم وقد ورد النهي عن ذلك، وحرمة المسلم أعظم من حرمة الكعبة بنص النبي، صلى الله عليه وسلم. ويزيد صح إسلامه، وما صح قتله الحسين، رضي الله عنه، ولا أمره لا رضاه بذلك، ومهما لم يصح ذلك منه لا يجوز أن يظن ذلك به فإن إساءة الظن بالمسلم أيضاً حرام، وقد قال تعالى: (اجتنبوا كثيراً من الظن إن بعد الظن، وقال النبي، صلى الله عليه وسلم: (إن الله حرم من المسلم دمه وماله وعرضه وأن يظن به ظن السوء) ، ومن زعم أن يزيد أمر بقتل الحسين، رضي الله عنه، أو رضي به فينبغي أن يعلم به غاية حماقة، فإن من قتل من الأكابر والوزراء والسلاطين في عصره لو أراد أن يعلم حقيقة من أمر بقتله ومن الذي رضي به ومن الذي كرهه لم يقدر على ذلك، وإن كان قد قتل في جواره وزمانه وهو يشاهده، فكيف لو كان في بلد بعيد وزمن قديم قد انقضى، فكيف يعلم ذلك فيما انقضى عليه قريب من أربعمائة سنة في كان بعيد وقد تطرق التعصب في الواقعة فكثرت فيها الأحاديث من الجوانب فهذا أمرٌ لا تعرف حقيقته أصلاً، وإذا لم يعرف وجب إحسان الظن بكل مسلم يمكن إحسان الظن به، ومع هذا فلو ثبت على مسلم أنه قتل مسلماً فمذهب الحق أنه ليس بكافر، والقتل ليس بكفر بل هو معصية، وإذا مات القاتل فربما مات بعد التوبة، والكافرلو تاب من كفره لم تجز لعنته، فكيف من تاب عن قتل وبم يعرف أن قاتل الحسين رضي الله عنه، مات قبل التوبة وهو الذي يقبل التوبة عن عباده، فإذاً لا يجوز لعن أحد ممن مات من المسلمين، ومن لعنه كان فاسقاً عاصياً لله تعالى، ولو جاز لعنه فسكت لم يكن عاصياً بالإجماع، بل لو لم يلعن إبليس طول عمره لا يقال له يوم القيامة: لم لم تلعن إبليس، ويقال للاعن: لم لعنت ومن أين عرفت أنه مطرود ملعون والملعون وهو المبعد من الله عز وجل، وذلك غيب لا يعرف إلى فيمن مات كافراً فإن ذلك علم بالشرع، وأما الترحم عليه جائز، بل هو مستحب، بل هو داخل في قولنا في كل صلاة (اللهم اغفر للمؤمنين والمؤمنات) ، فإنه كان مؤمناً والله أعلم؛ كتبه الغزالي.</h5>
<h5>البداية والنهاية ط الفكر (12/ 173)</h5>
<h5>وأما الغزالي فإنه خالف في ذلك، ومنع من شتمه ولعنه، لأنه مسلم، ولم يثبت بأنه رضي بقتل الحسين، ولو ثبت لم يكن ذلك مسوغا للعنه، لأن القاتل لا يلعن، لا سيما وباب التوبة مفتوح، والذي يقبل التوبة عن عباده غفور رحيم. قال الغزالي: وأما الترحم عليه فجائز، بل مستحب، بل نحن نترحم عليه في جملة المسلمين والمؤمنين، عموما في الصلوات.</h5>
<h5>مجموع الفتاوى (4/ 483)</h5>
<h5>والقول الثالث: أنه كان ملكا من ملوك المسلمين له حسنات وسيئات ولم يولد إلا في خلافة عثمان ولم يكن كافرا؛ ولكن جرى بسببه ما جرى من مصرع "" الحسين "" وفعل ما فعل بأهل الحرة ولم يكن صاحبا ولا من أولياء الله الصالحين وهذا قول عامة أهل العقل والعلم والسنة والجماعة. ثم افترقوا (ثلاث فرق: فرقة لعنته وفرقة أحبته وفرقة لا تسبه ولا تحبه وهذا هو المنصوص عن الإمام أحمد وعليه المقتصدون من أصحابه وغيرهم من جميع المسلمين.</h5>
<h5>وکذا قال الملا علی القاری رحمہ اللہ تعالی فی شرح الفقہ الاکبر  تحت ""الکبیرۃ لاتخرج المؤمن  عن الایمان""</h5>
</h5><p>نواب الدین</p><p>دار الافتاء جامعۃ الرشید کراچی</p><p>۲۲رجب۱۴۴۲ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>نواب الدین صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",4196,jameya-tur-rasheed,تاریخ،جہاد  اور مناقب کا بیان,متفرّق مسائل
2021-03-07,https://almuftionline.com/2021/03/07/4036/,دعوتِ ولیمہ کا حکم{ولیمہ کاحکم ، ولیمہ کامسنون وقت کیاہے شب زفاف کے بعد؟},<p>کیا دعوتِ ولیمہ کرنا لازم اور ضروری ہے؟ اور اُس کا صحیح وقت کیا ہے؟ سنا ہے کہ ولیمہ شبِ زفاف کے بعد کرنا ضروری ہے، اُس سے پہلے ولیمہ ادا نہیں  ہوتا۔ کیا یہ بات درست ہے؟ شریعت کی روشنی میں جواب عنایت فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>شادی کے موقع پر اپنی استطاعت کے مطابق ولیمہ کرنا سنت ہے۔ چنانچہ جب لڑکی رخصت ہو کر لڑکے کے پاس چلی جائے تو اُس کے بعد ولیمہ کرنا مسنون ہے۔ اگر نکاح کے بعد رخصتی سے پہلے کرلیا تب بھی جائز ہے۔ لیکن آج کل ولیمے کے نام سے دعوتوں پر بہت اسراف و تبذیر سے کام لیا جاتا ہے، مال داروں کو خصوصا بلایا جاتا ہے اور فقراء و غرباء کو نظر انداز کیا جاتا ہے۔ یہ ایک قبیح رسم ہے اِس سے اجتناب کرنا ضروری ہے۔ رخصتی کے بعد جو لوگ آسانی سے میسر ہوں، اُن کو کھانے پر بلالیا جائے تو یہی مسنون ولیمہ ہے۔</p><h6 class=""has-text-align-right"">حوالہ جات</h6><h5><h5>قال العلامۃ العیني رحمہ اللہ تعالی: ولو بنى الرجل بامرأته ينبغي أن يولم، والوليمة حسنة.(البنایۃ شرح الھدایۃ: 12/89)</h5>
<h5>قال جماعۃ من العلماء رحمھم اللہ تعالی: ووليمة العرس سنة، وفيها مثوبة عظيمة. وهي إذا بنى الرجل بامرأته ينبغي أن يدعو الجيران والأقرباء والأصدقاء، ويذبح لهم، ويصنع لهم طعاما.(الفتاوی الھندیۃ: 5/343)</h5>
<h5>قال العلامۃ السھارنفوري رحمہ اللہ تعالی: یجوز أن یؤلم بعد النکاح، أو بعد الرخصۃ، أو بعد أن یبني بھا. والثالث ھو الأولی. (بذل المجھود: 4/345)</h5>
</h5><p>صفی ارشد</p><p>دارالافتاء، جامعۃ الرشید، کراچی</p><p><span dir=""LTR"">22</span>/رجب/1442</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>صفی ارشد ولد ارشد ممتاز فاروقی
</td><td><h3>مفتیان</h3></td><td> فیصل احمد صاحب / شہبازعلی صاحب</td></tr></tbody></table></figure>",4036,jameya-tur-rasheed,نکاح کا بیان,ولیمہ کا بیان
2021-03-07,https://almuftionline.com/2021/03/07/4034/,بز کوائن کا حکم,<p>کیا فرماتے ہیں مفتیان کرام اس مسئلہ کے بارے میں کہ آج کل  ڈیجٹل  کرنسی کا دور دورہ ہے ،اسی میں ایک کرنسی بز کوائن کے نام سے ہے ،جوکہ فوریکس ٹریڈنگ کرتی ہے۔یہ کوئن خریدنے کے بعد  یومیہ غیر متعین منافع ملتا ہے ،جوکہ ایک فیصد سے بھی کم ہے۔ نیز اگر کسی اور کو یہ کرنسی خریدنے کے لیے قائل کیا جائے  اور وہ خرید بھی لے تو اس کی انویسٹمنٹ  کا دس فیصد بطور بونس ملتا ہے، جس کو ڈائریکٹ بونس کہا جاتا ہے۔نیز اگر یہ سلسلہ مزید چلے اور وہ دوسرا شخص کسی اور کو قائل کرے اور وہ بھی خریدے  اور ان کی انویسٹمنٹ ایک خاص مقدار کو پہنچے تو  اس کا 7 فیصد بطور بونس ملتا ہے جوکہ بائنری بونس کہلاتا ہے۔ مثلا ایک شخص کے دائیں اور بائیں  دو افراد نے 100 یورو  کی انویسٹ کی تو اس کا 7 فیصد بطور بونس ملتا ہے۔</p><p>  اب سوال یہ ہے کہ پاکستان میں ڈیجٹل کرنسی کے لیگل ہونے کے بعد خریدو فروخت جائز ہے؟ اور اس سے ملنے والا منافع اور بونس کا کیا حکم ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>بزکوائین کی آفیشل ویب سائٹ و دیگر تعارفی ویڈیوز سے یہ بات سامنے آئی ہے کہ :           </p><p>""بز ٹریڈ"" کے کام میں بنیادی طور پر تین بڑے مسائل ہیں:</p><p>1: کمپنی انویسٹر سے پیسے لیتی ہے اور اسے ""بز کوائن"" دیتی ہے۔ لیکن یہ ""بز کوائن"" فوراً نہیں دیتی بلکہ کچھ عرصے بعد دیتی /ریلیز کرتی ہے۔ اس کی وہ اپنی وجوہات بیان کرتی ہے۔ مزید یہ کہ جو رقم انویسٹر سے لی</p><p> ہوتی ہے اس پر اسے پرافٹ کا حصہ بھی دیتی ہے۔</p><p>2: اس میں نفع کی تقسیم انویسٹمنٹ کی پرسنٹیج کے مطابق ہوتی ہے۔</p><p>3: تیسرا مسئلہ اس میں ملٹی لیول مارکیٹنگ کا ہے۔ ملٹی لیول مارکیٹنگ میں ممبر بنانے پر اور ممبروں کے آگے ممبر بنانے پر کمیشن ملتا ہے۔</p><p>            اب یہاں سوال یہ پیدا ہوتا ہے کہ اگر یہ بیع سلم ہے اور کمپنی انویسٹر کو ""بز کوائن"" بیچ رہی ہے تو یہ پرافٹ کس چیز کا ہے؟ اور اگر یہ انویسٹمنٹ ہے جس پر کمپنی نفع دیتی ہے تو ""بز کوائن"" کیوں دی جا رہی ہیں؟ پرافٹ یا بز کوائن میں سے کوئی ایک چیز یہاں اضافی ہے اور کسی عقد (خرید و فروخت کے معاملے) میں  جو اضافی چیز بغیر کسی عوض کے دی جا رہی ہوتی ہے وہ ""سود"" کے حکم میں ہوتی ہے۔</p><p>            شریعت کے لحاظ سے سرمایہ کار اور کمپنی کے درمیان یہ بات طے ہونا ضروری ہے کہ جو بھی نفع ہوگا وہ کتنے کتنے فیصد تقسیم ہوگا؟ اگر کسی ایک کو اس کی انویسٹمنٹ کے لحاظ سے نفع دیا جائے تو یہ درست نہیں ہے، اگرچہ اس کی پرسنٹیج کم زیادہ ہوتی رہے۔</p><p>            اس میں جو ممبر ڈائریکٹ بنایا ہو اس کا کمیشن اس شرط کے ساتھ لینا جائز ہے کہ کمپنی کا اصل کام درست ہو۔ یہاں اصل کام میں ہی اوپر مذکور مسائل ہیں۔ ان ڈائریکٹ ممبر کا رائج طریقہ کار کے مطابق کمیشن جائز نہیں ہے۔</p><p>            لہٰذا ان وجوہات سے  نیز اس وجہ سے کہ کرپٹو کرنسی کی مالیت و ثمنیت ابھی تک قانونا و شرعا تسلیم شدہ نہیں ،مذکورہ کاروبار شرعا ناجائز ہے،اس میں سرمایہ کاری کرنا اور نفع لینا جائز نہیں۔</p><h6 class=""has-text-align-right"">حوالہ جات</h6><h5><h5>قال اللہ تبارک و تعالی:وَتَعَاوَنُوا عَلَى الْبِرِّ وَالتَّقْوَى وَلَا تَعَاوَنُوا عَلَى الْإِثْمِ وَالْعُدْوَانِ وَاتَّقُوا اللَّهَ إِنَّ اللَّهَ شَدِيدُ الْعِقَابِ<span dir=""LTR"">.</span>(سورۃ المائدۃ:2)</h5>
<h5>و قال ایضا:ياأيها الذين آمنوا اتقوا الله وذروا ما بقي من الربا إن كنتم مؤمنين <span dir=""LTR"">.</span>فإن لم تفعلوا فأذنوا بحرب من الله ورسوله وإن تبتم فلكم رءوس أموالكم لا تظلمون ولا تظلمون<span dir=""LTR"">.</span></h5>
<h5>  (سورۃ البقرۃ:278،279)</h5>
<h5>وقال ایضا:ولا تأكلوا أموالكم بينكم بالباطل وتدلوا بها إلى الحكام لتأكلوا فريقا من أموال الناس بالإثم وأنتم تعلمون<span dir=""LTR"">.</span> (سورۃ البقرۃ:188)</h5>
<h5>قال العلامۃ الشامی رحمہ اللہ:وفي الحاوي: سئل محمد بن سلمة عن أجرة السمسار، فقال: أرجو أنه لا بأس به، وإن كان في الأصل فاسدا لكثرة التعامل، وكثير من هذا غير جائز، فجوزوه لحاجة الناس إليه كدخول الحمام، وعنه قال: رأيت ابن شجاع يقاطع نساجا ينسج له ثيابا في كل سنة.  (رد المحتار علی الدر المختار:6/63)</h5>
<h5>و فیہ أیضا:قال في البزازية: إجارة السمسار والمنادي والحمامي والصكاك وما لا يقدر فيه الوقت ولا العمل تجوز لما كان للناس به حاجة ويطيب الأجر المأخوذ لو قدر أجر المثل وذكر أصلا يستخرج منه كثير من المسائل فراجعه في نوع المتفرقات والأجرة على المعاصي.</h5>
<h5>             (رد المحتار علی الدر المختار:6/47)</h5>
<h5>وفی الدر المنتقی مع  مجمع الأنھر:و کون الربح بینھما مشاعا، فتفسد إن شرط لأحدھما عشرۃ دراھم مثلا<span dir=""LTR"">.</span>(الدرالمنتقی :3/446)</h5>
</h5><p>محمد عثمان یوسف</p><p>     دارالافتاءجامعۃ الرشید کراچی</p><p>          22 رجب المرجب 1442ھ</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>محمد عثمان یوسف </td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",4034,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-03-06,https://almuftionline.com/2021/03/06/5906/,تاحیات خود منتفع ہونے کی  شرط پر مکان وقف کرنے کا طریقہ,<p>میں مسمیٰ محمد ھارون ولد عبدالقیوم سکنہ محلہ گلفام خان مانسہرہ اور بیوی مسماۃ شہناز بی بی دختر دلبر:</p><p>ہم دونوں مانسہرہ شہر میں رہتے ہیں ،ہماری کوئی اولاد نہیں ہے،اور میرے والدین بھی فوت ہو چکے ہیں،اور میرے بہن بھائی بھی خوشحال زندگی گزار رہے ہیں،میر ا(ھارون)ایک عدد ذاتی ڈبل سٹوری مکان( واقع محلہ گلفام خان مانسہرہ شہر )ہے۔</p><p>ہم میاں  بیوی چاہتے ہیں کہ ہمارا یہ مکان  وقف ہوجائے جسکی صورت یوں ہو ،کہ ہم میاں بیوی جب تک زندہ رہیں یہ مکان ہمارے استعمال وتصرف میں رہے مکمل طور پر،  اور ہم دونو  ں کے مرنے کے بعد یہ مکان مسجد یا مدرسہ کیلئے وقف ہوجائے۔</p><p>شریعت میں اس کا طریقہ کیا ہے؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>شریعت کی رو سے چونکہ وقف میں تا حیا ت خود منتففع ہونے کی شرط لگانا جائز ہے،اس لیےمسئولہ صورت میں وقف اس طرح کریں کہ:</p><p>میں اپنے اس مکان کو اس شرط پروقف کر رہا ہوں کہ جب تک ہم میاں بیوی میں سے کوئی بھی زندہ ہو،تو یہ مکان مکمل طور پر اس کےاستعمال وتصرف  میں رہےگا،اور ہم دونوں کے مرنے کے بعد یہ مکان فلاں مسجد یا مدرسہ کے لئے وقف ہے۔  </p><p>مگر نفس وقف اس شرط سے جائز ہے کہ دیگر ورثاء کی معاشی حالت بہتر ہو اور ان کو محروم کرنا مقصود نہ ہو ،بلکہ ثواب کی نیت ہو۔</p><h6 class=""has-text-align-right"">حوالہ جات</h6><h5><h5><strong>الدر المختار وحاشية ابن عابدين (رد المحتار) (4/ 384)</strong></h5>
<h5>(وجاز جعل غلة الوقف) أو الولاية (لنفسه عند الثاني) <strong>وعليه الفتوى</strong>(قوله: وجاز جعل غلة الوقف لنفسه إلخ) أي كلها أو بعضها۔</h5>
<h5><strong>البناية شرح الهداية (7/ 447)</strong></h5>
<h5> قال: وإذا جعل الواقف غلة الوقف لنفسه ۔۔۔۔يفتي به أيضًا ترغيبًا للناس في الوقف.</h5>
<h5><strong>البحر الرائق شرح كنز الدقائق ومنحة الخالق وتكملة الطوري (5/ 237)</strong></h5>
<h5> قوله (وإن جعل الواقف غلة الوقف لنفسه صح) أي لو شرط عند الإيقاف ذلك اعتبر شرطه فهو</h5>
<h5>جائز عند أبي يوسف۔۔۔وفي فتح القدير فقد ترجح قول أبي يوسف قال الصدر الشهيد والفتوى على قول أبي يوسف ونحن أيضا نفتي بقوله ترغيباً للناس في الوقف واختاره مشايخ بلخ وكذا ظاهر الهداية حيث أخر وجهه ولم يدفعه ۔</h5>
<h5><strong>الأشباه والنظائر - حنفي (ص: 219)</strong></h5>
<h5> شرط الواقف يجب اتباعه لقولهم : شرط الواقف كنص الشارع أي : في وجوب العمل به وفي المفهوم والدلالة۔</h5>
</h5><p>وقاراحمد بن اجبرخان</p><p> دارالافتاءجامعۃ الرشید کراچی</p><p><span dir=""RTL"">۱۲/رجب/ ۱۴۴۲</span></p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>وقاراحمد بن اجبر خان</td><td><h3>مفتیان</h3></td><td> آفتاب احمد صاحب    / سعید احمد حسن صاحب</td></tr></tbody></table></figure>",5906,jameya-tur-rasheed,وقف کے مسائل,وقف کے متفرّق مسائل
2021-03-06,https://almuftionline.com/2021/03/06/6039/,میت کمیٹی کی تشکیل کاحکم,<p>کیا فرماتے ہیں مفتیان کرام اس مسئلے کے بارے میں :</p><p>شریعت میں اس بات کی ترغیب دی گئی ہے اور باعث اجر و ثواب قرار دیا ہے کہ جب کسی کی ہاں فوتگی ہو جائے تو میت کے ہمسایوں ، محلہ داروں اور میت کے رشتہ داروں کے لیے مستحب ہے کہ کھانا تیار کر کے میت کے گھر بھیج دیں ۔ اس بات کو سامنے رکھتے ہوئے ہمارے علاقہ والوں نے سہولت کی بنیاد پر کچھ تنظیمیں بنائی ہیں ، جس کو کمیٹی کہتے ہیں ۔اس کو بنانے کا طریقہ یہ ہے کہ جو لوگ محلہ میں بغیر کسی جبر اور شرما شرمی ، اپنی دلی خوشی سے اس کمیٹی میں شامل ہونا چاہتے ہیں تو وہ کمیٹی کے رکن بن جاتے ہیں اور جو لوگ اس میں شامل نہیں ہونا چاہتے ہیں ان پر کوئی جبر نہیں ، البتہ کمیٹی والے اجتماعی طور پر کمیٹی کی ترتیب سے ان کے ساتھ تعاون نہیں کرتے ہیں ، بلکہ انفرادی طور پر لوگ اس کے ساتھ تعاون کرتے ہیں ، ہاں البتہ تعزیت دونوں حالتوں میں اجتماعی ہیئت سے کرتے ہیں ۔</p><p>کمیٹی کی ترتیب یہ ہوتی ہے کہ چند افراد کمیٹی کے منتظمین ہوتے ہیں جو کہ اس محلے کے افراد اور کمیٹی کے ممبر ہوتے ہیں ۔ اس کمیٹی میں جتنے افراد یا گھرانے شامل ہیں ، ان سے ہر فوتگی پر ایک مخصوص رقم ، جو عام طور پر میت کے لواحقین اور ان کے دور سے آنے والے مہمانوں کے لیے کھانا تیار کرنے کے لیے کافی ہو جائے ، لے لیتے ہیں۔یہ رقم اس کھانے کا متبادل ہے جو کھانا پہلے لوگ اپنے اپنے گھروں میں تیار کر کے میت کے گھر پہنچاتے تھے ۔ اس کمیٹی کی وجہ سے لوگوں کو بہت سہولت ہے ۔</p><p>جب فوتگی ہو جائے تو کمیٹی کے منتظمین بازار جا کر مختلف دکاندار حضرات سے اشیاء خوردونوش خرید کر میت کے لواحقین او ر دور سے آنے والے رشتہ دار مہمانوں کے لیے تین دن کھانے کا انتظام کراتے ہیں ۔ تیسرے دن کے بعد محلے والے اپنی خوشی سے وہ مخصوص رقم کمیٹی کے منتظمین افراد کو دیتے ہیں پھر کمیٹی کے منتظمین جا کر بازار میں جس دکان والے سے اشیاء خوردنوش خریدے تھے ، پیسے دے دیتے ہیں ۔شاذ ونادر محلہ والوں میں سے اگر کوئی رقم دینے میں ٹال مٹول کرتا ہے تو کمیٹی کے منتظمین حضرات کمیٹی کے نظام کو خرابی سے بچانے کے لیے ان پر جبر کرتے ہیں ۔ اگر یہ جبر نہ کریں تو پوری کمیٹی کا نظم و ضبط خراب ہو جاتا ہے ۔ اس جبر کی اصل وجہ یہ ہے کہ اصل میں یہ تعاون تو تبرع اور مستحب ہے لیکن کمیٹی بناتے وقت سارے محلے والے خود اس بات کا التزام کرتے ہیں کہ فوتگی ہو جانے پر آپ منتظمین حضرات سارے اخراجات برداشت کریں ۔ ہم مخصوص رقم آپ کو دیں گے ۔ہاں جو افراد اس معاہدے اور کمیٹی بنانے کے بعد اور فوتگی سے پہلے کمیٹی سے نکلنا چاہتے ہیں، ان پر کوئی روک ٹوک نہیں ہے ،وہ نکل سکتے ہیں ۔</p><p>اس سارے طریقہ کار کے بعد آپ حضرات کے علم میں ہے کہ بالعموم تمام مسلمانوں اور بالخصوص ہمارے پہاڑی علاقوں کے پٹھانوں میں الحمد اللہ امداد باہمی اور آپس میں دلی ہمدردی کا جذبہ بہت زیادہ موجود ہے ۔ لو گ غمی کے موقع پر تعزیت ، تجہیز و تکفین ، قبر کی کھدائی ، جنازہ وغیرہ میں ثواب کی نیت سے شامل ہو جاتے ہیں ، جس کی شریعت میں بھی ترغیب دی گئی ہے ۔ اسی ترتیب سے لوگ اس استحباب کا بھی دوام کے ساتھ عمل کرتے ہیں کہ میت کے لواحقین اور ان کے مہمانوں کے لیے کھانے کا انتظام کرے ، کیونکہ خود لواحقین تو تین دن بہت مشغول ہوتے ہیں جس کی وجہ سے خود اپنے لیے اور مہمانوں کے لیے کھانے کا انتظام کرانا مشکل ہو جاتا ہے ۔ ان ساری باتوں کے پیش نظر چونکہ یہ ایک ضرورت بن چکی ہے ، لہذا آپ حضرات ان باتوں پر غور کر لیں ۔ اگر کوئی کام اس کمیٹی کی ترتیب میں شریعت سے متصادم ہو ، تو ان پر تنبیہ کر دیں تا کہ اس سے اجتناب کیا جائے اور مزید اپنی طرف سے کچھ اضاٖفہ بھی کر دیں تا کہ شریعت کی منشا پر  عمل بھی ہو جائے اور مفاسد سے بھی بچا جا سکے ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>اس قسم کی کمیٹی بنانے کے پیچھے سوچ اور مقصد یقیناً قابل تحسین ہے ، لیکن اس قسم کی میت کمیٹی کی تشکیل میں درج ذیل امورکا خیال رکھنا ضروری ہے :</p><p>کمیٹی کاحصہ بننے پر کسی گھرانے کو مجبور نہ کیا جائے ۔ جو گھر کمیٹی کاحصہ نہ بنے ، اسے ملامت نہ کیا جائے اور نہ اس پر اخلاقی دباؤ ڈالا جائے ۔</p><p>صورت مسئولہ میں کمیٹی کا نظم برقرار رکھنے کے لیے چندہ کی وصولی کے لیے لوگوں پر جبر کرنے کا ذکر ہے ۔اس صورت میں اگر اہل محلہ کی جانب سے پہلے اس بات کی یقین دہانی ہوئی ہے کہ کسی بھی فوتگی کے معاملے میں آپ خرچہ کر لیں ، بعد میں ہم سے وصول کر لیں ،اس صورت میں پیسوں کی وصولی کے لیے اہل محلہ سے رجوع کیا جا سکتا ہے،کیونکہ متعلقہ اخراجات ان کی ذمہ داری پر کمیٹی نے کیے ہیں ، لہذا اس کی ادائیگی ان پر لازم ہے۔</p><p>نیز اس صورت میں اس بات کا بھی خیال رکھا جائے کہ میت کے گھر میں دعوتی انداز میں کھانے کا انتظام کرنے سے منع کیا گیا ہے ، لہذا کھانے وغیرہ کا انتظام صرف میت کے گھر والوں اور مسافر رشتے داروں کے لیے کیا جائے ۔ اہل محلہ کے لیے نہ ہو ۔نیز فوتگی کے وقت سے ایک دن کا کھانا تیار کروانا مستحب ہے ،بلا ضرورت  تین دن کا التزام درست نہیں ۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (2/ 240)</h5>
<h5>(قوله وباتخاذ طعام لهم) قال في الفتح ويستحب لجيران أهل الميت والأقرباء الأباعد تهيئة طعام لهم يشبعهم يومهم وليلتهم، لقوله - صلى الله عليه وسلم - «اصنعوا لآل جعفر طعاما فقد جاءهم ما يشغلهم» حسنه الترمذي وصححه الحاكم ولأنه بر ومعروف، ويلح عليهم في الأكل لأن الحزن يمنعهم من ذلك فيضعفون. اهـ. مطلب في كراهة الضيافة من أهل الميت</h5>
<h5>وقال أيضا: ويكره اتخاذ الضيافة من الطعام من أهل الميت لأنه شرع في السرور لا في الشرور، وهي بدعة مستقبحة: وروى الإمام أحمد وابن ماجه بإسناد صحيح عن جرير بن عبد الله قال "" كنا نعد الاجتماع إلى أهل الميت وصنعهم الطعام من النياحة "". اهـ. وفي البزازية: ويكره اتخاذ الطعام في اليوم الأول والثالث وبعد الأسبوع ونقل الطعام إلى القبر في المواسم، واتخاذ الدعوة لقراءة القرآن وجمع الصلحاء والقراء للختم أو لقراءة سورة الأنعام أو الإخلاص. والحاصل أن اتخاذ الطعام عند قراءة القرآن لأجل الأكل يكره.</h5>
<h5>الفتاوى الهندية (3/ 574)</h5>
<h5>الوكيل بالشراء يجوز أن يشتري بمثل القيمة وزيادة يتغابن الناس في مثلها قال الإمام خواهر زاده: هذا فيما ليست له قيمة معلومة عند أهل ذلك البلد، وأما ما له قيمة معلومة عندهم كالخبز واللحم إذا زاد لا يلزم الآمر قلت الزيادة أو كثرت كذا في الجوهرة النيرة وإن قال: اشتر لي جارية حبشية أو مولدة أو هندية ولم يسم لها ثمنا جاز شراؤها على الصفة التي ذكرها إذا كان بثمن مثلها كذا في السراج الوهاج إذا قال لغيره اشتر لي جارية من جنس كذا وكذا ولم يسم ثمنا فهو جائز على ما يتعامل الناس عليه في ذلك الجنس، فإن جاء بشيء من ذلك مستشنع كثير الثمن لا يتعامل عليه العامة لم يجز على الآمر. إذا قال اشتر لي ثوب خز كوفي ولم يسم ثمنا جاز وكذلك إذا قال: اشتر لي ثوب خز بمائة درهم ولم يسم الجنس، كذا في الذخيرة.</h5>
</h5><p>عبدالدیان اعوان</p><p>دارالافتاء جامعۃ الرشید کراچی</p><p>17 رجب 1442</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عبدالدیان اعوان بن عبد الرزاق</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",6039,jameya-tur-rasheed,وقف کے مسائل,وقف کے متفرّق مسائل
2021-03-06,https://almuftionline.com/2021/03/06/6038/,تین معلق طلاق سے بچنے کا طریقہ,<p>صلح نہ کرنا بھی مناسب نہیں تو کیا کوئی ایسی صورت بن سکتی ہے جس میں صلح  بھی ہو جائے اور طلاق بھی نہ ہو؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>صلح بھی ہو جائے اور بیوی کو تین طلاقیں بھی واقع نہ ہوں ، اس کی صورت یہ ہو سکتی ہے  کہ یہ شخص بیوی کو ایک طلاق بائن دے دے (یعنی یہ کہے کہ تجھے ایک طلاق بائن ہے )۔بیوی کی عدت کے دوران دوست سے صلح نہ کرے ۔ جب بیوی کی عدت مکمل ہو جائے تو پھر دوست سے صلح کر لے ۔اس کے بعد دو گواہوں کی موجودگی میں بیوی سے دوبارہ نکاح کر لے ۔</p><h6 class=""has-text-align-right"">حوالہ جات</h6><h5><h5>الدر المختار وحاشية ابن عابدين (رد المحتار) (3/ 355)</h5>
<h5>(وتنحل) اليمين (بعد) وجود (الشرط مطلقا) لكن إن وجد في الملك طلقت وعتق وإلا لا، فحيلة من علق الثلاث بدخول الدار أن يطلقها واحدة ثم بعد العدة تدخلها فتنحل اليمين فينكحها</h5>
</h5><p>عبدالدیان اعوان</p><p>دارالافتاء جامعۃ الرشید کراچی</p><p>17 رجب 1442</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عبدالدیان اعوان بن عبد الرزاق</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",6038,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
2021-03-06,https://almuftionline.com/2021/03/06/6037/,دوست کے ساتھ صلح کرنے پرطلاق کا حکم,"<p>کیا فرماتے ہیں مفتیان کرام اس مسئلے کے بارے میں :</p><p>دوستوں میں لڑائی ہوئی تو ایک نے دوسرے سے کہا "" اگر میں نے تجھ سے صلح کی تو میری بیوی کو تین طلاق ""اب کیا صلح کی صورت میں طلاق واقع ہو گی ؟اور اگر صلح دوسرے دوست کی جانب سے ہو تو پھر مسئلہ کی صورت کیا ہو گی ؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ</h4><p>تین طلاقوں کو دوست سے صلح کرنے کے ساتھ معلق کرنے سے طلاق معلق ہو جاتی ہے ، لہذا اگر اب وہ اس دوست سے صلح کرتا ہے تو اس کی بیوی کو تین طلاقیں واقع ہو جائیں گی ۔</p><p>صلح چاہے یہ بندہ خود کرے یا سامنے والا بندہ پہل کرے اور یہ راضی ہو جائے، دونوں صورتوں میں یہی حکم ہے کہ صلح کرنے سے اس کی بیوی کو تین طلاقیں واقع ہو جائیں گی ،کیونکہ دونوں صورتوں میں صلح میں یہ شخص شامل سمجھا جائے گا۔</p><h6 class=""has-text-align-right"">حوالہ جات</h6><h5><h5>لفتاوى الهندية (1/ 420)</h5>
<h5>ثم الشرط إن كان متأخرا عن الجزاء فالتعليق صحيح وإن لم يذكر حرف الفاء إذا لم يتخلل بين الجزاء وبين الشرط سكوت ألا ترى أن من قال لامرأته: أنت طالق إن دخلت الدار يتعلق الطلاق بالدخول وإن لم يذكر حرف الفاء لما لم يتخلل بينهما سكوت وإن كان الشرط مقدما على الجزاء فإن كان الجزاء اسما فإنما يتعلق بالشرط إذا ذكر الجزاء بحرف الفاء حتى إن قال لامرأته إن: دخلت الدار فأنت طالق يتعلق الطلاق بالدخول ولو قال: إن دخلت الدار أنت طالق يقع الطلاق للحال إلا إذا قال عنيت به التعليق فحينئذ يدين فيما بينه وبين الله - تعالى - ولا يدين في القضاء.</h5>
<h5>وإذا كان الجزاء فعلا إما فعل مستقبل أو فعل ماض فالجزاء يتعلق بالشرط بدون حرف الفاء ويبتنى على هذا الأصل ما إذا قال لها: إن دخلت الدار وأنت طالق فإنها تطلق للحال وإن قال: عنيت التعليق لا يدين أصلا هكذا ذكر في الجامع</h5>
</h5><p>عبدالدیان اعوان</p><p>دارالافتاء جامعۃ الرشید کراچی</p><p>17 رجب 1442</p><h6 class=""has-text-align-center"">واللہ سبحانہ وتعالی اعلم</h6><figure class=""wp-block-table""><table><tbody><tr><td><h3>مجیب</h3></td><td>عبدالدیان اعوان بن عبد الرزاق</td><td><h3>مفتیان</h3></td><td>سیّد عابد شاہ صاحب / سعید احمد حسن صاحب</td></tr></tbody></table></figure>",6037,jameya-tur-rasheed,طلاق کے احکام,طلاق کو  کسی شرط پر معلق کرنے کا بیان
