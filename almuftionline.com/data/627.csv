issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-11-10,https://almuftionline.com/2021/11/10/5544/,ہبۃ المشاع کا حکم,<p>زید فوت ہوا اور اس کے ورثہ میں سے ایک بیٹی کو دو ایکڑ زمین میراث میں ملی۔اس نے اپنا حصہ پہلےکاشتکاری کے لیے اپنے ایک بھائی کو دی اور پھر پوری زمین اپنے دو بھائیوں کو ہبہ کردی۔تو کیا اس صورت میں ہبہ درست ہوگا؟</p><p>پھر کچھ عرصہ بعد بیٹی بیمار ہوئی اور علاج پر کا فی خرچہ ہوا۔تو اس کےچچا  نے اس سے کہا کہ  اگر آپ کی اجازت ہوتوجو زمین  آپ نے اپنے بھائیوں کو ہبہ کی تھی اسے بیچ کر  رقم  آپ کےشوہر کو دی جائے تاکہ علاج کا قرض ادا کیا جائے۔تو اس نے کہا اجازت ہے۔تو کیا یہ اجازت ہبہ سے رجوع سمجھا جائے گا یا نہیں؟</p><p>اس کے بعد وہ وفات پا گئی۔اب اس کی وفات کے سات ماہ بعد چچا اس زمین کو بیچنا چاہتا ہے۔ تو کیا اس عورت کے ورثہ کی اجازت کے بغیر اسے بیچنے کا حق حاصل ہے ؟</p><p>نیز یہ بھی رہنمائی فرمائیں کہ اس زمین کے وارث کون ہیں؟اور ان ورثہ کی اجازت کے بغیر زمین کو بیچنا کیسا ہے؟</p><p>مرحومہ کے ورثہ میں شوہر اور تین بیٹے موجود ہیں۔                   </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>  مذکورہ صورت اگر  واقعے کے مطابق ہے تو کیونکہ بہن نے ہر بھائی کا حصہ الگ کر کے انہیں ہبہ نہیں کیا اس لیے یہ ہبۃالمشاع ہونے کی وجہ سے نافذنہیں ہوا۔لہذا زمین بہن ہی کی ملکیت میں رہے گی اور اس کی وفات  کے بعد چچا کو بیچنے کا حق حاصل نہیں،بلکہ زمین مرحومہ کے ورثہ  یعنی شوہر اور تین بیٹوں میں شرعی طریقے سےتقسیم ہوگی۔</p>",5544,jameya-tur-rasheed,ہبہ اور صدقہ کے مسائل,کئی لوگوں کو مشترکہ طور پرکوئی چیز ہبہ کرنے کا بیان
2021-11-10,https://almuftionline.com/2021/11/10/5540/,ٹرسٹ کوزکوة دینے سے زکوة فوری طورپراداتصورہوگی یانہیں؟,<p>اگرپرائیوٹ ادارے زکوةا کھٹی کریں توزکوة دہندگان کی طرف سے زکوة فوری طورپراداتصورہوگی یاجب تک وہ ادارے مستحقین تک یہ جمع شدہ رقم نہ پہنچادیں؟ یعنی ادارے کوزکوة دینے والاشخص اگراپنی زکوة  مستحق تک پہنچنے سے قبل فوت ہوجائے تواس کی زکوة اداہوجائے گی یاورثہ کوواپس کرنی ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اکثراہل علم کی رائے یہ ہے کہ رفاہی اوردینی  اداروں کے ذمہ داران زکوة دینے والے اورلینے والے دونوں کے وکیل ہوتے ہیں،بشرطیکہ کچھ مستحقین سے وکالت نامہ لیاجاچکاہو،اس لئے ادارہ کی طرف سے نامزد شخص کوزکوة دینے سے فوری طورپرزکوة اداشمارہوگی،اس لئے اگرزکوہ دینے والاشخص مستحق تک رقم پہنچنے سے قبل فوت ہوجائے تواس کی رقم ورثہ کوواپس نہیں کی جائے گی۔</p>",5540,jameya-tur-rasheed,زکوة کابیان,زکوة کے جدید اور متفرق مسائل کا بیان
2021-11-10,https://almuftionline.com/2021/11/10/5539/,پرائیوٹ اداروں کیلئے زکوة جمع کرنا,<p>کیافرماتے ہیں مفتیان کرام اس مسئلہ کے بارے میں کہ ہم نے چندسال قبل ایک ٹرسٹ بنام بادبان ٹرسٹ قائم کیا جواسلام آباد میں رجسٹرہے،ٹرسٹ کے مختلف کاموں میں سے ایک زکوة کی رقم جمع کرکےمستحقین تک پہنچانابھی ہے،اس ٹرسٹ کے نظام زکوة کوچلانے کیلئے درج ذیل مسائل اورمشکلات  کاسامناہے،اس حوالہ سے راہنمائی درکاہے۔</p><p>پہلاسوال یہ ہے کہ کیامعاشرے سے زکوة اکھٹی کرناصرف ریاست کاکام ہے یاپرائیویٹ ادارے بھی کرسکتے ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>لوگوں کے پاس موجودمال دوقسم کاہوتاہے،اموال ظاہرہ  اوراموال باطنہ۔</p><p>اموال ظاہرہ کامطلب ہے ایسامال جس کومخفی رکھنامشکل ہو،جیسے مال تجارت ،اونٹ اوربکریاں وغیرہ ۔</p><p>اموال باطنہ کامطلب ہے ایسامال جس کوبآسانی چھپایاجاسکتاہو،جیسے رقم ،سونا اورچاندی ۔اموال باطنہ کی زکوة رسول اللہ صلی اللہ علیہ وسلم کے زمانہ سے آج تک لوگ خوداداکرتے آرہے ہیں ،جبکہ اموال ظاہرہ کی زکوة رسول اللہ صلی اللہ علیہ وسلم کے زمانہ سے لیکرحضرت عثمان رضی اللہ عنہ کے زمانہ تک اسلامی حکومت  کی طرف سے نامزد افراد وصول کرکے مصارف میں خرچ کرتے تھے،جب اموال  اوردینے والوں کی کثرت ہوگئی توحضرت عثمان رضی اللہ عنہ نے دیگرصحابہ کرام سے مشورہ کرکے یہ ذمہ داری بھی ارباب اموال کے سپردکردی،حاصل یہ ہے کہ زکوة کی رقم جمع کرکےمستحقین تک پہچانا یہ صرف ریاست کی ذمہ داری نہیں،بلکہ ہرصاحب حیثیت شخص کی ذمہ داری ہے،اس ذمہ داری کوانفرادی اوراجتماعی دونوں طرح انجام دیاجاسکتاہےیعنی ٹرسٹ اورادارہ بناکر یہ خدمت کی جائے تواس کی  بھی اجازت ہے۔</p>",5539,jameya-tur-rasheed,زکوة کابیان,زکوة کے جدید اور متفرق مسائل کا بیان
2021-11-10,https://almuftionline.com/2021/11/10/5371/,ضعیف حدیث کے حسن لغیرہ ہونے کی صورتیں,<p>ضعیف حدیث مطلقا کثرت طرق کے ساتھ  حسن لغیرہ کے درجہ تک پہنچ جاتی ہے یا اس کی شرائط ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ضعیف حدیث جب کثرتِ طرق سے مروی ہوتو وہ مطلقا حسن لغیرہ کے درجہ کو نہیں پہنچتی،  بلکہ محدثین کرام رحمہم اللہ نے مخصوص شرائط کے ساتھ اس کی دو صورتیں ذکر کی ہیں:</p><p><strong>پہلی صورت</strong>:</p><p>اگر اس روایت میں ضعفِ خفیف ہو تو اس صورت میں اس روایت  کا کم ازکم  ضعفِ خفیف والا ایک  طریق  مزید ایسا ہو، جس سے اس روایت کا ضعف دور ہو جائے تو وہ روایت حسن لغیرہ کے درجہ کو پہنچ جائے گی،  اس کی تفصیل یہ ہے کہ اگر مدارِ سند ایک ہی راوی ہو اور وہ ضعیف ہو تو اس سے آگے جتنے رواة اس روایت کو نقل کریں گے اس سے یہ روایت حسن لغیرہ کے درجہ کو نہیں پہنچے گی، مثلا: جبَر بن عَبیدہ ایک  ضعیف راوی ہیں، ان سے دو شخص روایت لیتے ہیں، تو اگرچہ اختلافِ رواة کی وجہ سے یہ دو مختلف طرق سمجھے جائیں گے، لیکن چونکہ ان دونوں کے مروی عنہ شیخ ایک ہیں اور وہ ضعیف ہیں تو ان دونوں کی روایت ایک دوسرے کے لیے متابعت کا فائدہ نہیں دے گی، کیونکہ جَبر بن عَبیدہ کا ضعف ختم نہیں ہوا، البتہ اگر جَبر بن عَبیدہ کے شیخ سے یہی روایت کوئی دوسرا ضعیف راوی لے لے تو یہ روایت متابعت کا فائدہ دے گی، جس سے جَبر بن عَبیدہ کا ضعف کم ہو جائے گا اور روایت کثرتِ طرق(محدثین کرام رحمہم اللہ  کی تصریح کے مطابق کثرت کے لیے دو طرق بھی کافی ہیں<a href=""#_ftn1"" name=""_ftnref1""><span dir=""LTR"">[1]</span></a>) کی وجہ سے حسن لغیرہ کے درجہ کو پہنچ جائے گی، جمہور محدثینِ کرام رحمہم اللہ کے نزدیک ضعیف حدیث کے حسنِ لغیرہ کے درجہ تک پہنچنے کی صرف یہی ایک صورت ہے۔</p><p><strong>دوسری صورت:</strong></p><p>    اگر روایت میں ضعفِ شدید ہو تو  جمہور محدثینِ کرام رحمہم اللہ کے نزدیک یہ روایت کثرتِ طرق کی وجہ سے حسن لغیرہ کے درجہ کو نہیں پہنچے گی، کیونکہ جمہور محدثین کے نزدیک ضعفِ شدید والی روایت متابعت اور شاہد ہونے کا فائدہ نہیں دیتی، البتہ علامہ سیوطی رحمہ اللہ نے حافظ ابنِ حجر رحمہ اللہ کے حوالے سے ایسی روایت کے بارے میں یہ تفصیل ذکر کی ہے کہ اگر  اس روایت کے مزید دو طرق ہوں، خواہ اُن دونوں میں ضعفِ خفیف ہویا ایک میں ضعفِ شدید اور دوسرے میں ضعفِ خفیف ہو، اگر دونوں میں ضعفِ خفیف ہو تو یہی دو طرق حسن لغیرہ کا درجہ لے لیں گے، جس کی تفصیل پہلی صورت کے تحت گزر چکی ہے۔ اور اگر ایک میں ضعفِ شدید اور دوسرے میں ضعفِ خفیف ہو تو اس صورت میں ضعفِ شدید والے دو طرق مل کر بعض اوقات  (جس کی تفصیل آگے آرہی ہے)  مستور راوی کی روایت کا درجہ لے  لیں گے، اس کے بعد اگر ان دونوں کے علاوہ  کوئی تیسرا طریق ضعفِ خفیف والا مل جائے تو  ان  تینوں  طرق کے مجموعہ   کی وجہ سے   یہ روایت  حسن لغیرہ کا درجہ لے لے گی، چنانچہ علامہ سیوطی رحمہ اللہ تدریب الراوی میں حافظ ابنِ حجر رحمہ اللہ کے حوالے سے نقل فرماتے ہیں:</p><p><strong> (وأما الضعف لفسق الراوي)، أو كذبه، (فلا يؤثر فيه موافقة غيره) له، إذا كان الآخر مثله ; لقوة الضعف وتقاعد هذا الجابر. نعم يرتقي بمجموع طرقه عن كونه منكرا أو لا أصل له. صرح به شيخ الإسلام، قال: بل ربما كثرت الطرق حتى أوصلته إلى درجة المستور والسيئ الحفظ، بحيث إذا وجد له طريق آخر فيه ضعف قريب محتمل ارتقى بمجموع ذلك إلى درجة الحسن.<a href=""#_ftn2"" name=""_ftnref2""><span dir=""LTR""><strong>[2]</strong></span></a></strong></p><p>اس عبارت کو  علامہ  عبدالرؤوف مناوی نے ""الیواقیت والدرر"" میں    اور علامہ ظفر احمد عثمانی رحمہ اللہ نے اعلاء السنن کے مقدمہ (یہ مقدمہ  شیخ عبدالفتاح ابو غدہ صاحب رحمہ اللہ کی تعلیقات کے ساتھ قواعد فی علوم الحدیث کے نام سے علیحدہ بھی چھپ چکا ہے) میں بھی نقل کیا ہے۔<a href=""#_ftn3"" name=""_ftnref3""><span dir=""LTR"">[3]</span></a> اس مقدمہ پر علامہ عبد الفتاح ابوغدہ صاحب رحمہ اللہ کی تعلیقات بھی ہیں۔ انہوں نے بھی اس  عبارت  پر کوئی   اشکال نہیں کیا،  اس سے معلوم  ہوا کہ یہ سب حضرات اس اصول سے متفق ہیں اور ان كے نزديك ضعف ِشدید والی روایت بھی اگر کم از کم  تین مختلف طرق سے  مروی ہو اور ان میں سے ایک طریق میں ضعفِ خفیف ہو تو یہ روایت حسن لغیرہ کا درجہ لے لے گی۔</p><p>لیکن شیخ احمد شاکر رحمہ اللہ نے  اس اصول کا رد کیا ہے    اورعلامہ ماہر یسین الفحل  حفظہ اللہ  نے  اسی رائے کو درست قرار دیا ہے، ان حضرات کی رائے یہ ہے کہ دوسرے ضعیف  طریق کی وجہ سے ضعفِ شدید  والی روایت کا ضعف  کم نہیں  ہو گا۔کیونکہ ضعیف رواة ایک دوسرے سے روایت چوری کرتے رہتے ہیں، یہاں تک کہ وہ روایت ضعفاء کے ہاں معروف ہو جاتی ہے، جبکہ ثقہ رواة کے ہاں اس کا کوئی وجود نہیں ہوتا، اس لیے ضعفاء کے نقل کرنے کی وجہ سے ضعف میں كمی كی بجائے مزید اضافہ ہو گا،  لہذا  ایسی روایت  ضعفِ خفیف  والے ایک طریق کی وجہ سے حسن لغیرہ کے درجہ کو نہیں پہنچے گی۔<a href=""#_ftn4"" name=""_ftnref4""><span dir=""LTR"">[4]</span></a></p><p>اگرچہ ائمہ حدیث  نے تصریح کی ہے  کہ خبر واحد كا درجہ رکھنے والی روایت کی تصحیح اور تضعیف ظنی چیز ہے،  نہ کہ قطعی اور یقینی۔ جس کی وجہ یہ ہے کہ  روایت پر حکم کا مدار  سند کے رواۃ پر ہوتا ہے اور یہ مسلمہ امرہے کہ کبھی  سچا آدمی بھی جھوٹ بول لیتا ہے اور کبھی جھوٹا بھی سچ بول دیتا ہے۔جیساکہ شیخ عبدالحق  محدث دہلوی رحمہ اللہ مقدمہ فی اصول الحدیث میں روایت پر حکم بالوضع سے متعلق تحریرفرمایا ہے:</p><p> مسألة الحكم بالوضع ظنية۔۔۔۔۔۔والحكم بالوضع والافتراء بحكم الظن الغالب وليس إلى القطع واليقين فإن الكذوب قد يصدق۔<a href=""#_ftn5"" name=""_ftnref5""><span dir=""LTR"">[5]</span></a></p><p>لہذا  جب  حدیث پر وضع اور ضعفِ شدید کا حکم ظنی چیز ہے  اور حدیث کی عظمت اور نزاکت کی وجہ سے اس میں یہ احتمال ہے کہ جھوٹے راوی نے حدیث کے معاملے میں سچائی سے کام لیا ہو۔ پھر جب ایک روایت  تین مختلف طرق سے مروی ہو اور ان میں ایک طریق قابلِ اعتبار بھی ہو  تو  اس روایت کی اصل کے  موجود ہونے کا امکان بڑھ جاتا  ہے، شاید اسی وجہ سے محقق العصر شیخ محمد عوامہ صاحب دامت برکاتہم العالیہ نے بھی تدریب الراوی کی تعلیقات میں حافظ ابنِ حجر رحمہ اللہ کے موقف کو تسلیم کیا ہےاور انہوں نے یہ بھی لکھا ہے کہ اگر ایسی روایت کافی زیادہ طرق سے مروی ہو تو  یہ  روایت صحیح لغیرہ کا درجہ بھی لے سکتی ہے۔</p><p><strong>التعليقات على تدريب الراوي للشيخ محمد عوامة (76/3) داراليسر،بيروت:</strong></p><p><strong>معنى هذا: أن الضعيف الشديد الضعف قد يرتقي إلى رتبة الضعيف المتوسط الضعف بكثرة طرقه، وهذة الكثرة ترتقي إلى الحسن لغيره إذا اعتضدت بإسناد مثلها متوسط الضعف، وقال الحافظ كلاما قريبا من هذا في اخر""الإمتاع بالأربعين المتباينة السماع""ص:90إلا كلمة""أوجهالة"" فينظر مايأتي:91/4.</strong><strong>۔</strong> <a href=""#_ftn6"" name=""_ftnref6""><span dir=""LTR"">[6]</span></a></p><p><strong>وهل يرتقي هذا الحديث الحسن لغيره إلى رتبة الصحيح لغيره، إذا كثرت الطرق الضعيفة</strong><strong>۔ </strong><strong>ولوضعيفا شديدا</strong><strong>۔</strong><strong>أو لا؟ الجواب نعم!يجب هذا الحديث الذي ارتقت طرقه الشديدة الضعف أولا إلى الحسن لغيره ثم  وقف الباحث على طرق اخرى كثيرة له يصل إلى رتبة الصحيح لغيره</strong><strong>۔</strong> <strong>ومادام الحديث في المرحلة الأولى قد بلغ رتبة الحسن فأي غرابة أو نكارة في ارتقائه إلى مرتبة الصحة، وكونه لغير فلايؤثر ولا يشكل وكون هذه النتيجة ،وهذا الجواب غير مشهور في كتب علوم الحديث لايؤثر على صحته وقبوله، ومع ذلك كلام التقي السبكي وابن كثير الشعراني في قواعد علوم الحديث ص:82 مع التعليق عليه، فعندهم النص الصريح على هذا الجواب</strong><strong>۔</strong></p><p>اسی لیے شیخ محمد عوامہ صاحب حفظہ اللہ نے مصنف ابن ابی شیبہ کی د رج ذیل روایت کے تحت لکھا ہے کہ مجمع الزوائد میں اس کے شواہد موجود ہیں، جبکہ اس میں ایک ضعف شدید والا راوی موجود ہے:</p><p><strong>مصنف ابن أبي شيبة (</strong><strong><span dir=""LTR"">9</span></strong><strong>/ </strong><strong><span dir=""LTR"">405</span></strong><strong>، رقم الحديث:</strong> <strong><span dir=""LTR"">17699</span></strong><strong> )مكتبة الرشد، رياض:</strong></p><p><strong>حدثنا أبو بكر قال: نا أبو خالد الأحمر، عن إسماعيل بن نافع، عن زيد بن أسلم، قال: سمعته يقول: قال النبي صلى الله عليه وسلم: «من نكح امرأة وهو يريد أن يذهب بمهرها، فهو عند الله زان يوم القيامة»</strong></p><p>یہ روایت مرسل ہے اور اس کی سند میں اسماعیل بن رافع بن عویمر نامی راوی پر شدید جرح کی گئی ہے، چنانچہ امام نسائی رحمہ اللہ نے ""متروک الحدیث""، امام دارقطنی نے ""متروک"" اور عباس دوری رحمہماللہ نے ""لیس بشیئ"" کے الفاظ سے جرح کی ہے، اگرچہ بعض حضرات نے اس پر جرح خفیف کی ہے، لیکن شیخ محمد عوامہ صاحب حفظہ اللہ نے مصنف ابن ابی شیبہ پر تعلیقات میں اس کو""منکر الحدیث"" اور ""متروک"" قرار دیا ہے اور راوی کا متروک ہونا تیسرے یا چوتھے درجے کی جرح ہے، جو کہ جرح شدید ہے اور اصطلاحی معنی کے اعتبار سے اس کی روایت متابع اور شاہد کا فائدہ نہیں دیتی، مگر شیخ عوامہ صاحب حفظہ اللہ نے فرمایا کہ اس کی روایت کے شواہد موجود ہیں، اس سے معلوم ہوا کہ ان کے نزدیک ضعفِ شدید والی روایت کو شواہد سے فائدہ حاصل ہوتا ہے، دیکھیے عبارات:</p><p><strong>مصنف ابن أبي شيبة (</strong><strong><span dir=""LTR"">9</span></strong><strong>/ </strong><strong><span dir=""LTR"">405</span></strong><strong>، رقم الحديث:</strong> <strong><span dir=""LTR"">17699</span></strong><strong> )مكتبة الرشد، رياض:</strong></p><p>قال محمد عوامة: هذا مرسل وإسماعيل بن رافع منكر الحديث متروك، ولم يعزه السيوطي في الدر المنثور إلا للمصنف وهو عند عبد الرزاق عن  إبراهيم الأسلمي وابن جريج عن زيد بن أسلم وفيه زيادة والأسلمي متروك وابن جريج عنعن مراسيل زيد بن أسلم كأنها مستضعفة عيد يحي القطان ولهذا الحديث شواهد في المرفوع، انظر""مجمع الزوائد: ج: 4، ص: 284،132،13)</p><p>      پیچھے ذکر کی گئی تفصیل سے معلوم ہوا کہ ان حضرات کے نزدیک اگر ضعفِ شدید والی روایت کثرتِ طرق سے مروی ہو اور ان میں سے کسی ایک طریق میں ضعفِ خفیف ہو اور قرائن سے غالب گمان کی حد تک ضعیف رواة کا صدق معلوم ہوتا ہو تو ایسی صورت میں اس روایت کے ضعفِ شدید میں کمی آجائے گی اور یہ روایت قابلِ اعتبار سمجھی جائے گی اور پھر دوسرا طریق چونکہ پہلے ہی قابلِ اعتبار ہے، اس طرح مجموعہٴ طرق سے یہ روایت حسن لغیرہ کا درجہ لے سکتی ہے۔</p><p><strong>تنبیہ:</strong></p><p>یہ بات یاد رہے کہ حافظ ابنِ حجر رحمہ اللہ کا ذکرکردہ اصول عام نہیں، بلکہ یہ اس شرط کے ساتھ خاص ہے کہ جب ضعفِ شدید والے طرق کا مجموعہ ایک قابلِ اعتبار روایت کا درجہ لے لیں، اسی لیے حافظ ابن حجر رحمہ اللہ نے یہ اصول ذکر کرتے ہوئے "" ربما كثرت الطرق حتى أوصلته إلى درجة المستور "" کے الفاظ ذکر کیے ہیں، حافظ صاحب رحمہ اللہ کے بعد حضرات نےبھی اسی طرح عبارت نقل کی ہے اور پھر شیخ محمد عوامہ صاحب مد ظلہم  نے اسی عبارت کو""قد يرتقي إلى رتبة الضعيف المتوسط الضعف"" سے تعبیر فرمایا ہے،پہلی عبارت میں لفظ""ربما"" اوردوسری میں ذکرکیے گئے لفظِ""قد"" ميں اشاره  ہے کہ کبھی کبھار ایسا ہو گا کہ پیچھے ذکرکردہ تفصیل کے مطابق طرق  کثیرہ آجائیں تو وہ روایت حسن لغیرہ کا درجہ لے لے گی۔ لیکن ہمیشہ ایسا نہیں ہو گا کہ جب بھی اس طرح تین طرق جمع ہوں تو وہ روایت حسن لغیرہ کہلائے گی۔</p><p>رہی یہ بات کہ ضعفِ شدید والے طرق قابلِ اعتبار طریق کا درجہ کب لیں گے؟ تو اس کا علم رواة کی صورتِ حال کا جائزہ لینے اور دیگر قرائن ملنے کے بعدہو سکتا ہے ، مثلا: ان طرق میں کوئی کذاب، دجال، متہم بالکذب اور متہم بالوضع راوی نہ ہو اور کوئی ایسا راوی بھی نہ ہو جس کا ضعف ان کے مرتبہ میں ہو، کیونکہ ایسے راوی کی روایت تقویت کا فائدہ نہیں دیتی، اسی طرح اگر اس روایت کے رواة پر کی گئی جرح میں ائمہ کرام رحمہم اللہ کا اختلاف ہو، بعض نے ان پر جرحِ شدید اور بعض نے جرحِ خفیف کی ہو تو ایسی صورت میں جرحِ خفیف والے ائمہ کرام رحمہم اللہ کی جرح کا اعتبار کرتے ہوئے اس کو حسن لغیرہ کا درجہ دیا جا سکتا ہے۔</p><p>چنانچہ جن حضرات نے اس اصول کو ذکر کیا ہے  ان کی  ذکرکی گئی مثالوں سے  بھی یہی معلوم ہوتا ہے،چنانچہ سب سے پہلے یہ اصول  ذکرکرنے والےحافظ ابنِ حجر رحمہ اللہ  نے اپنی کتاب نتائج الافکار میں ایک روایت کے چار طرق نقل کیے، جن میں سے  تین طرق میں حافظ صاحب رحمہ اللہ نے ضعفِ شدید کے پائے جانے کی صراحت کی ہے، اگرچہ  ان میں شدتِ ضعف کے اعتبار سے فرقِ مراتب ہے، مگر سب میں ضعفِ شدید پایا جاتا ہے  اور چوتھے طریق کے بارے میں حافظ صاحب رحمہ اللہ نے ضعفِ  شدیدکے حوالے سے کوئی بات ذکر نہیں کی، البتہ اس کو عبد الله بن ابى سليمان پر موقوف قرار دیا ہے، جن کے حالات اسمائے رجال کی کتب میں نہیں ملے، ان چارطرق  كو ذكركرنے كے بعد اس روایت کے بارے میں حافظ ابنِ حجر رحمہ اللہ نے صرف یہ ذکر کرنے پر اکتفاء کیا کہ  یہ روایت فضائل کے باب میں  قابلِ عمل ہے۔ حسن لغیرہ ہونے کا حکم نہیں لگایا،البتہ ان سب طرق کے مجموعہ کو حافظِ صاحب رحمہ اللہ نے قابلِ اعتبار طریق کے قائم مقام قرار دیا ہے، اسی لیے مجموعہٴ طرق کی بناء پر انہوں نے اس روایت کو فضائل کے باب میں معتبر مانا ہے۔</p><p><strong>نتائج الأفكارفي تخريج أحاديث الأذكار: (ج:5ص:291) للحافظ ابن الحجر العسقلاني، دارابن كثير، بيروت:</strong></p><p>حدثنا المنهال بن عمرو عن سليمان بن مسلم عن سليمان بن بريدة عن أبيه رضي الله عنه قال: قال رسول الله صلى الله عليه وسلم لما أهبط الله ادم عليه السلام إلى الأرض طاف</p><p> </p><p>بالبيت وصلى ركعتين ثم قال اللهم إنك تعلم سري وعلانيتي فاقبل معذرتي وتعلم حاجتي فأعطني سؤالي، وتعلم ما عندي فاغفر لي ذنبي۔۔۔۔۔۔۔۔۔۔الخ</p><p><strong>قلت: هذا حديث غريب فيه سليمان بن مسلم الخشاب ضعيف جدا، لكن تابعه حفص بن سليمان عن علقمة بن مرثد عن سليمان بن بريدة</strong><strong>۔</strong></p><p><strong>وأخرج أبو الوليد الأزرقي في كتاب مكة من طريق حفص وهو ضعيف أيضا، لكنه إمام في القرأة</strong><strong>۔</strong> <strong>وأخرجه الأزرقي أيضا من طريق عبد الله بن أبي سليمان مولى بني مخزوم موقوفا عليه</strong><strong>۔ </strong><strong>ووقع لنا أيضا من حديث عائشة  قرأت على فاطمة بنت محمد المقدسية ونحن نسمع بصلاحية دمشق عن أبي العماد، قال: أخبرنا أبو محمد بن بنيان في كتابه قال: أخبرنا إسحاق بن أحمد الحافظ قال:</strong></p><p><strong>أخبرنا الحسن بن أحمد المقرئ، قال: أخبرنا أحمد بن عبدالله الحافظ قال: أخبرنا سليمان بن أحمد قال: حدثنا محمد بن علي الأقمر قال: حدثنا النضر بن طاهر قال: حدثنا معاذ بن محمد عن هشام بن عروة عن أبيه عن عائشة رضي الله عنها فذكر الحديث مختصرا</strong><strong>۔</strong></p><p><strong>والنضر أشد ضعفا من سليمان الخشاب والخشاب أشد ضعفا من حفص</strong><strong>۔</strong><strong> وهذه الطرق الأربعة ترقى الحديث إلى مرتبة ما يعمل به في فضائل الأعمال كالدعاء والله أعلم</strong><strong>۔</strong></p><p>خلاصہ یہ ہے کہ جمہور محدثینِ کرام رحمہم اللہ کے نزدیک ضعفِ شدید والے طرقِ کثیرہ حسن لغیرہ کا درجہ نہیں لیں گے، البتہ بعض ائمہ کرام جیسے حافظ ابنِ حجر اور علامہ سیوطی رحمہما اللہ وغیرہ کے نزدیک پیچھے ذکرکی گئی تفصیل کے مطابق جب ضعفِ شدید والے طرق ایک قابلِ اعتبار طریق کا درجہ لے لیں تو مزید ایک قابلِ اعتبار طریق آنے سے ایسی روایت حسن لغیرہ بن سکتی ہے، البتہ پھربھی احتیاط اس میں ہے کہ اگر ایسی حدیث کا تعلق احکام کے باب سے ہو تو اس پر حسن کا حکم نہیں لگانا چاہیے،کیونکہ احکام کا معاملہ فضائل کی بنسبت زیادہ احتیاط کا متقاضی ہے۔ اسی لیے محدثین حضرات صرف فضائل میں ضعیف حدیث پر عمل کرنے کی اجازت دیتے ہیں، بشرطیکہ اس میں ضعفِ شدید نہ ہو، جبکہ احکام میں ضعف حدیث پر عمل کی اجازت نہیں دیتے، اگرچہ اس میں ضعفِ خفیف ہو۔</p><p> </p><hr/><p><a href=""#_ftnref1"" name=""_ftn1""><span dir=""LTR""><strong>[1]</strong></span></a> تدريب الراوي في شرح تقريب النواوي (1/ 191) عبد الرحمن بن أبي بكر، السيوطي (المتوفى: 911ھ) دار طيبة۔</p><p>(مشهورا بالصدق والستر) وقد علم أن من هذا حاله فحديثه حسن (فروي حديثه من غير وجه) ولو وجها واحدا آخر۔</p><p>قواعد في علوم الحديث للشيخ ظفر احمد العثماني(ص:78)، داراليسر، بيروت:</p><p>والحديث الضعيف إذا تعددت طرقه ولو طريقا واحدة أخرى ارتقى بمجموع ذلك إلى درجة الحسن وكان محتجا به۔</p><p><a href=""#_ftnref2"" name=""_ftn2""><span dir=""LTR""><strong>[2]</strong></span></a> تدريب الراوي في شرح تقريب النواوي (1/ 194) عبد الرحمن بن أبي بكر، السيوطي (المتوفى: 911ھ) دار طيبة۔</p><p><a href=""#_ftnref3"" name=""_ftn3""><span dir=""LTR""><strong>[3]</strong></span></a> اليواقيت والدرر شرح شرح نخبة الفكر (2/ 172) زين الدين محمد المناوي (المتوفى: 1031ھ) مكتبة الرشد – الرياض۔</p><p>أما الضعيف لفسق الراوي أو كذبه فلا يؤثر فيه متابعة ولا موافقة إذا كان الآخر مثله، لقوة الضعف وتقاعد هذا الجابر، نعم (يرتقي) بمجموع طرقه عن كونه منكرا أو لا اصل له - كما قاله المؤلف - قال: بل ربما كثرت الطرق حتى أوصلته إلى درجة المستور والسئ الحفظ بحيث إذا وجد له طرق أخر فيه ضعف قريب / محتمل ارتقى بمجموع ذلك إلى الحسن.</p><p>کذا فی قواعد فی علوم الحدیث (ص: 81) الشیخ ظفر احمد العثمانی ، مکتب المطبوعات الاسلامیۃ۔</p><p><a href=""#_ftnref4"" name=""_ftn4""><span dir=""LTR""><strong>[4]</strong></span></a> أثر علل الحديث في اختلاف الفقهاء (ص: 37) دار عمار للنشر، عمان:</p><p>وقد تعقب العلامة أحمد شاكر هذا بقوله: (وأما اذا كان ضعف الحديث لفسق الراوي أو اتهامه بالكذب ثم جاء من طرق اخرى من هذا النوع فانه لا يرقى الى الحسن بل يزداد ضعفا الى ضعف، اذ أن تفرد المتهمين بالكذب أو المجروحين في عدالتهم بحديث لا يرويه غيرهم يرجح عند الباحث المحقق التهمة ويؤيد ضعف رواياتهم، وبذلك يتبين خطأ المؤلف وخطؤه في كثير من كتبه في الحكم على أحاديث ضعاف بالترقي الى الحسن مع هذه العلة القوية) .</p><p>وهذا هو الحق الذي لا مرية فيه، فان الضعفاء قد يسرق بعضهم من بعض ويشتهرعندهم فقط، ولا نجده في روايات الثقات الأثبات مما لا يزيد الضعيف الا ضعفا على ضعف.</p><p><a href=""#_ftnref5"" name=""_ftn5""><span dir=""LTR""><strong>[5]</strong></span></a> مقدمة في أصول الحديث (ص: 64) عبد الحق الدهلوي (المتوفى: 1052هـ) دار البشائر الإسلامية،بيروت۔</p><p> </p><p><a href=""#_ftnref6"" name=""_ftn6""><span dir=""LTR""><strong>[6]</strong></span></a> التعليقات على تدريب الراوي للشيخ محمد عوامة (91/4) داراليسر،بيروت:</p><p>ومما يحسن التنبيه إليه هنا: ماجاء في كلام الحافظ رحمه الله أخر جزئه "" قال: إن الحديث الذي ضعفه ناشئي عن تهمة أو جهالة إذا كثڑت طرقه ارتقى عن مرتبة المردود والمنكر، هكذا في طبيعته وهذا صحيح إلا قوله جهالة فقد سوى الحافظ بين المجهول أي قسم من الجهالات الثلاثة والمتهم وهذا ما لا يقول به أحد على أن في تمام الكلام ركاكة، والله تعالى أعلم بصوابه۔</p>",5371,jameya-tur-rasheed,حدیث سے متعلق مسائل کا بیان,متفرّق مسائل
2021-11-09,https://almuftionline.com/2021/11/09/6447/,کشتی یابحری جہاز میں نماز کاحکم,"<p>سوال:السلام علیکم!میں پانی کےجہاز(<span dir=""LTR"">ship</span>)پرکام کرتاہوں،کیااس میں نمازجماعت کےساتھ کرواناجائزہے؟کیونکہ کافی لوگ ہوتےہیں۔</p><p>بعض اوقات ہم سمندرمیں ہوتےہیں اوربعض اوقات ہم کنارےپرہوتےہیں،مگرمسجددورہوتی ہے،اورہم جہازچھوڑنہیں سکتے،دونوں صورتوں میں جب جہاز سمندرمیں ہویاپورٹ میں ہو،نماز باجماعت کروانا جائزہے؟</p><p> </p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چلتےہوئےبحری جہازیاکشتی میں نمازباجماعت پڑھناجائزہے،البتہ جہازاگرسمندرکےکنارےلگاہواہوتواس میں نمازکےجائزہونےنہ ہونےکےبارےمیں فقہاء کااختلاف ہے،حضرت والامفتی رشیداحمدنوراللہ مرقدہ نےاحسن الفتاوی ج 4ص 90 پرعدم جوازکوراجح قراردےکرفرمایاہےکہ جہازکاعملہ اترنےکی اجازت نہ دےتوجہازمیں نمازپڑھ لےمگربعدمیں اس کی قضاء کرے،احتیاط اسی قول پرعمل کرنےمیں ہے۔</p><p>لیکن جہازچونکہ بہت دنوں تک بھی کھڑارہتاہے،اورباربارنیچےاترکرنمازپڑھنےمیں بعض اوقات حرج ہوتاہےاس لیےان نمازوں کےلوٹانےمیں حرج اورمشقت ہے،اس لیےجہاں نیچےاترکرنمازپڑھنےمیں مشکلات ہوں تووہاں جہازکےاندربھی نمازپڑھنےکی اجازت ہے،کیونکہ بلاضرورت بھی جواز کاقول موجودہےتوبوقت ضرورت اس پرعمل کیاجاسکتاہے۔( ماخوذاز سابقہ فتاوی جلد50فتوی نمبر 48268)</p><p>صورت مسئولہ میں بھی چونکہ بارباراترکرنمازپڑھنےمیں حرج معلوم ہوتاہے(جیساکہ صورت مسئولہ میں تفصیل ذکرکی گئی ہے)اس لیےجہازاگرپورٹ پرکھڑاہوتب بھی جہازکےاندرنمازپڑھنےکی گنجائش ہے۔</p>",6447,jameya-tur-rasheed,نماز کا بیان,نماز کےمتفرق مسائل
2021-11-09,https://almuftionline.com/2021/11/09/6446/,ناجائز(قبضہ کی)جگہ پرمسجدوغیرہ بنانا,<p>سوال:السلام علیکم!ناجائزجگہ پر بنی مسجد،مدرسہ،امام بارگاہ میں کیانماز پڑھناجائزہے؟</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>ناجائزقبضہ کی جگہ میں نمازتوہوجاتی ہے،البتہ اگرکسی کومعلوم ہوکہ جگہ قبضہ کی ہےتوبغیرمجبوری کےاس جگہ نماز پڑھنامکروہ تحریمی ہے،لہذاایسی جگہ نمازپڑھنےمیں احیتاط کرنی چاہیے۔</p>",6446,jameya-tur-rasheed,نماز کا بیان,مسجدکے احکام و آداب
2021-11-09,https://almuftionline.com/2021/11/09/6445/,بریلوی امام کےپیچھےنماز کاحکم,<p>سوال:السلام علیکم!میں چند مسائل کےبارےمیں تفصیل سےوضاحت چاہتاہوں:</p><p>میراسوال یہ ہےکہ میں حنفی مسلک سےتعلق رکھتاہوں،کسی نےمجھےکہاہےکہ آپ ہری پگڑی(بریلوی)مسلک کےامام کےپیچھےنمازنہیں پڑھ سکتے،آپ کےلیےجائزنہیں ہے۔</p><p>میں کسی کےجنازےمیں گیا،اس وقت فرض نمازہورہی تھی توکیامیں اس مسجد میں(بریلوی)امام کےپیچھےنمازنہیں پڑھ سکتا،کیاجنازےکی نمازہری پگڑی(بریلوی)کےپیچھےنہیں پڑھ سکتا؟۔</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرکسی بدعتی امام کےواضح طورپرمشرک ہونے کایقینی علم ہویاوہ عام متفقہ بدعات ورسوم کامرتکب ہو،جس کی وجہ سے یہ ظن غالب ہوکہ اس کے عقائدشرکیہ ہوں گےتوپھرایسےامام کے پیچھے نمازپڑھناجائزنہیں،اگرکبھی مجبوری میں پڑھ لی تواعادہ بھی ضروری ہے۔</p><p> اوراگربدعتی امام کے عقائدشرکیہ ہونےکایقین یاغالب گمان نہ ہو تواس کے پیچھے نماز مکروہ  ہے،اس کے مقابلے میں اگرکوئی صحیح العقیدہ امام موجودہوتواس کےپیچھےنمازپڑھنابہترہے،اوراگرکوئی اورامام نہ ہوتوپھراکیلےنمازپڑھنےسےبہترہے کہ اسی بدعتی امام کے پیچھےنمازپڑھ لی جائے۔</p>",6445,jameya-tur-rasheed,نماز کا بیان,امامت اور جماعت کے احکام
2021-11-09,https://almuftionline.com/2021/11/09/6317/,طلاق کے بعد بچوں کی پرورش کا حکم,<p>اگر طلاق ہوجائے اور بچے ایک سے زائد ہوں تو بچوں کو رکھنے اور ان سے ملنے کا حق دار کون ہوگا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>طلاق کی صورت میں لڑکے کی عمر سات سال ہونے تک اور لڑکی کے بالغ ہونے تک پرورش کا حق ماں کو ہے، بشرطیکہ وہ کوئی ایسا کام نہ کرے جس سے حقِ پرورش ختم ہو، مثلا یہ کہ کسی ایسے شخص سے شادی کرلے جو بچے کے لیے محرم نہ ہو۔ اس کے بعد والد اپنے بچوں کو لینے کا حق رکھتا ہے۔ بچے ماں باپ میں سے جس کے پاس بھی ہوں، ان سے ملنے اور ملاقات کرنے کا حق دونوں کو حاصل ہوگا، کسی ایک کا بچوں کو دوسرےسے ملنے نہ دینا جائز نہیں۔</p><p>واضح رہے کہ اگر بچوں کی ملکیت میں مال نہ ہو تو  لڑکے کے بالغ ہونے  تک اور لڑکی کی شادی  تک ان کے تمام ضروری اخراجات شرعاً  والد کے ذمےواجب  ہیں،البتہ اگر بچوں کی ملکیت میں ذاتی مال موجود  ہوتو پھر ان کا خرچہ شرعاً والد کے ذمے لازم نہیں ہوگا۔   </p>",6317,jameya-tur-rasheed,طلاق کے احکام,بچوں کی پرورش  کے مسائل
2021-11-09,https://almuftionline.com/2021/11/09/6316/,تحریرا تین طلاق دینے کے بعد ایک ساتھ رہنے کا حکم,<p>سوال کا خلاصہ:</p><p>2014 میں محمد عدنان شیخ کا نکاح ریما سے ہوا، ان کے تین بچے ہیں، تینوں بیٹے ہیں۔ ان دونوں میاں بیوی کی آپس میں نا اتفاقی چلتی رہی جس نے 2020 میں شدت اختیار کی، ریما اپنے تینوں بچوں کو لے کر میکے چلی گئی۔ نا اتفاقی بڑھنے پر ریما نے تینوں بچے شوہر کے پاس واپس بھیج دئیے۔ شوہر نے غصے میں کہا کہ میں طلاق دوں گا اور معاملات حل نہ ہونے کی صورت میں طلاق دینے کا ارادہ کرلیا، وکیل سے رجوع کیا، کاغذات تیار کیے اور قانونی طریقۂ کار کے مطابق کاغذات بیوی کو بھیج دیئے۔ بیوی نے کاغذات دیکھے بغیر واپس کردئیے اور وصول کرنے سے انکار کیا۔ پھر بیوی نے شوہر سے بچوں کا مطالبہ کیا، شوہر نے بتایا کہ عدالت آجائیں، ہم بچوں کو وہاں لے کر آئیں گے۔ طلاق کے لیے کاغذات جو کاغذات تیار کیے تھے وہ جون 2020 اور جولائی 2020 کا پہلا عشرہ تھا، اسی دوران ریما کی طبیعت خراب ہوگئی، ڈاکٹر نے آپریشن کی ہدایت کی، آپریشن ہوا تو مردہ بچی کی پیدائش ہوئی۔ محمد عدنان شیخ نے بچی کی صورت بھی نہیں دیکھی اور بیوی کی فیملی نے اس کی تدفین کردی۔ پھر ریما کے اہل و عیال نے کورٹ سے رجوع کیا، ان کی صلح کرادی، موقع پر موجود وکیل اور رشتہ داروں نے کہا کہ اگر ریما نے طلاق نامہ وصول نہیں کیا تو طلاق نہیں ہوئی اور اگر ساتھ رہنے لگے تو کوئی مشکل نہیں۔ لہٰذا وہ ساتھ رہنے لگے۔  آپ سے مندرجہ ذیل سوالات کے جوابات مطلوب ہیں۔</p><p>عدنان نے طلاق کا جو طریقۂ کار اپنایا وہ شرعا کس حد تک درست ہے؟ (طلاق کے کاغذات منسلک ہیں)۔ طلاق کے وقت بیوی حاملہ تھی، اس وقت طلاق دینا درست تھا یا نہیں؟ اب اس رشتہ کی موجودہ شرعی حیثیت کیا ہے؟ اگر شرعا یہ رشتہ ختم ہوگیا ہے تو ابھی تک جو یہ دونوں ساتھ رہے ہیں، اس سب کا ازالہ بتادیں، اور جن لوگوں نے ساتھ رہنے کا مشورہ دیا تھا وہ کس تک ذمہ دار ہیں؟ نیز رشتہ ختم ہونے کی صورت میں اب دوبارہ رشتہ قائم کرنے کے طریقہ کی راہنمائی فرمائیں۔  میاں بیوی کی نا اتفاقی کے معاملات میں شدت کی وجہ سے پیٹ میں موجود بچی کی جان کو نقصان ہوا اور وہ مردہ پیدا ہوئی۔ اس معاملے کی ذمہ داری دونوں پر کس حد تک آئے گی؟ عدنان قانونی تقاضا  کو  دیکھتے ہوئے اس بچی کی تدفین میں شریک نہ ہوسکا، اس میں شرعی اعتبار سے کردار کیا ہونا چاہیے تھا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>منسلکہ طلاق نامہ کے مطابق محمد عدنان شیخ نے 30 جون 2020 کو اپنی بیوی ریما ناز کو تین صریح منجز طلاقیں دی ہیں۔ تین طلاقیں ایک ساتھ دینا سخت حرام اور ناجائز ہے، تاہم اگر کوئی شخص ایسا کرے تو تینوں طلاقیں واقع ہوجاتی ہیں۔ لہٰذا صورتِ مسئولہ میں تین طلاقیں دینے کی وجہ سے محمد عدنان شیخ اور ریما ناز کا نکاح ختم ہوگیا تھا اور ان دونوں کے درمیان حرمتِ مغلظہ ثابت ہوچکی تھی جس کے بعد رجوع یا دوبارہ نکاح جائز نہیں ہوتا۔ طلاقِ منجَّز واقع ہونے کے لیے بیوی کا طلاق نامہ وصول کرنا ضروری نہیں۔ نیزحالتِ حمل میں طلاق واقع ہوجاتی ہے۔  </p><p>مذکورہ صورت میں محمد عدنان شیخ اور ریما عمر کا تین طلاقیں واقع ہوجانے کے باوجود آپس میں اکٹھے رہنا سخت ناجائز اور حرام ہے، ان دونوں پر لازم ہے کہ فورا ایک دوسرے سے الگ ہوجائیں۔ اب تک جو اکٹھے رہے ہیں، اس کی وجہ سے یہ دونوں اور جن لوگوں نے انہیں ایک ساتھ رہنے کا مشورہ دیا، سب کے سب سخت گناہ گار ہوئے ہیں، ان سب پر لازم ہے کہ اللہ تعالیٰ کے حضور گڑگڑا کر توبہ و استغفار کریں اور آئندہ ایسے سنگین گناہ کا ارتکاب نہ کرنے کا پکا عزم کرلیں۔</p><p>اب اگرمحمد عدنان شیخ اور ریما ناز دوبارہ نکاح کرنا چاہتے ہیں تو اس کی صرف ایک صورت ہے،اور وہ یہ کہ عدت کے بعد مطلقہ کا کسی دوسرے شخص  سے  شرعی گواہوں کی موجودگی میں مہر کے  عوض باقاعدہ نکاح ہوجائے، دوسرا شوہر ہمبستری کے بعد اپنی مرضی سےاس کو طلاق دے یا ہمبستری کے بعد اس کا انتقال ہوجائے اور اس دوسرےشوہرکی عدت گزرجائے، تو اس کے بعد یہ دونوں باہم رضامندی سے شرعی گواہوں کی موجودگی میں نئےمہر پر دوبارہ نکاح کرسکتے ہیں۔ اس کے علاوہ ان دونوں کے درمیان نکاح ممکن نہیں ۔</p><p>جہاں تک محمد عدنان شیخ سے طلاق ملنے کے بعد ریما ناز کی عدت کا تعلق ہے تو چونکہ سائل کی وضاحت کے مطابق طلاق کے وقت وہ حاملہ تھی، اور حاملہ عورت کی عدت بچے کی پیدائش سے مکمل ہوجاتی ہے؛ اس لیے تین طلاقوں کے بعد جب ریما ناز کی مردہ بچی پیدا ہوئی تو اسی وقت اس کی عدتِ طلاق مکمل ہوگئی تھی۔ لیکن سوال نامہ کے مطابق اس کے بعد کورٹ میں ان کی صلح کروادی گئی اور وہاں موجود وکیل اور رشتہ داروں نے بتایا کہ اگر ریما نے طلاق نامہ وصول نہیں کیا تو طلاق نہیں ہوئی، جس کی وجہ سے وہ دونوں دوبارہ میاں بیوی کی طرح اکٹھے رہنے لگے، لہٰذا اگر وہ دونوں واقعتا سمجھ رہے تھے کہ یہ تین طلاقیں نہیں ہوئیں اور ہمارے درمیان حرمتِ مغلظہ ثابت نہیں ہوئی تو اب ریما ناز پر محمد عدنان شیخ کے ساتھ آخری مرتبہ ہمبستری کے بعد سے عدتِ وطی واجب ہوگی جوکہ تین حیض ہیں، لہٰذا آخری مرتبہ ہمبستری کے بعد جب اس کی تین ماہواریاں گزر جائیں تو اس کے بعدوہ کسی اور شخص سے نکاح کرسکے گی۔ لیکن اگر وہ دونوں تین طلاقیں واقع ہونے اور حرمتِ مغلظہ ثابت ہونے کا علم رکھنے کے باوجود ساتھ رہے ہوں تو پھر ریما ناز پر عدتِ وطی واجب نہیں ہوگی۔</p><p> اس نا اتفاقی کے دوران ان دونوں کی جو بچی مردہ پیدا ہوئی ہے، ان دونوں میں سے کسی کو اس کا ذمہ دار ٹھہرانا مشکل ہے؛ کیونکہ بچے جس طرح زندہ پیدا ہوتے ہیں، اسی طرح کبھی کبھی ویسے ہی مردہ بھی پیدا ہوجاتے ہیں۔ البتہ محمد عدنان شیخ کو اپنی اس بچی کی تجہیز و تکفین میں شریک ہونا چاہیے تھا۔  </p>",6316,jameya-tur-rasheed,طلاق کے احکام,تین طلاق اور اس کے احکام
2021-11-09,https://almuftionline.com/2021/11/09/6181/,نکاح کے وقت لڑکے کی ولدیت غلط بیان کرنا,"<p>مسئلہ یہ ہے کہ ایک نکاح ہوا جس میں لڑکے کے شناختی کارڈ میں  ولدیت تبدیل  شدہ تھی اور نکاح کے وقت بھی اصل والد کے نام سے ایجاب وقبول نہیں کرایا گیا ۔ایسا لڑکے والوں نے جان بوجھ کر کیا۔ معلوم یہ کرنا تھا کہ اس طرح کیا نکاح ہو گیا یا نہیں ؟دوسری بات یہ کہ سارا معاملہ جھوٹ پر مبنی تھا ،تو اس بات سے نکاح پر کوئی فرق تو نہیں پڑتا ؟ برائے مہربانی قرآن وسنت کی روشنی میں واضح کریں۔</p><p><span dir=""RTL"">توضیح از طرفِ سائل:لڑکا خود عقد نکاح کے وقت موجود تھا۔</span></p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر عقد نکاح کے وقت لڑکا خود موجود ہو اور گواہ اسے جانتے  ہوں تو نکاح صحیح ہے، والد کا نام غلط لینے سے  نکاح پر کوئی اثر نہیں ہوگا، البتہ ولدیت کوغلط بیان کرنا اور لکھوانا دھوکااورجھوٹ ہے ،لہذا ایسا کرنا جائز نہیں  ،اس میں جھوٹ بولنے اور غیر کی طرف نسبت  کا سخت گناہ ہوگا۔</p>",6181,jameya-tur-rasheed,نکاح کا بیان,نکاح کے منعقد ہونے اور نہ ہونے کی صورتیں
