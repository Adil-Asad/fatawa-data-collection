issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-11-13,https://almuftionline.com/2021/11/13/6448/,علاقہ کی انتظامیہ کےمطالبےپربیوی سےعدم تعلق کااشتہاردینےسےنکاح باقی رہےگا؟,<p>السلام علیکم!میں چند مسائل کےبارےمیں تفصیل سےوضاحت چاہتاہوں:</p><p>محترم جناب ایک میراپلاٹ ہے،میری بیوی کےنام اورمیرےدومکان ہیں وہ میرےنام ہیں جوکہ گلشن معمارمیں ہیں،معمارانتظامیہ نےلوگوں کوتنگ کرکےرکھاہواہےکہ اگراپنی  بیوی کےنام کاپلاٹ بیچناچاہتاہوں توجوشوہرکےنام بھی مکان ہیں ان کاسروےکرواناہوگااوراس میں کافی توڑپھوڑکرنی پڑےگی،کیونکہ نئی معمارانتظامیہ سےپہلےکےبنےہوئےہیں،معمارانتظامیہ کہتی ہےکہ یاتواخبارمیں دوکہ آپ کااورآپ کی بیوی کاکوئی تعلق نہیں ہے،اورآپ کی بیوی کاکاروبارآپ کےکاروبارسےالگ ہےتوہم پھرآپ کےمکان کاسروےنہیں کریں گے،مگرسوال یہ ہےکہ اگرمیں فرضی طورپراخبارمیں دیتاہوں توکیااس سےہمارانکاح ختم ہوجائےگایااخبارمیں دینےسےکوئی فرق نہیں پڑےگا،کیونکہ میں منہ اوردل سےاس کااقرارنہيں کررہاہوں۔</p><p> </p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>معمارانتظامیہ اگرشوہرکےنام مکان کاسروےکرلیتی ہےتواس میں حرج کیاہے؟</p><p>اس  کی وجہ سےجتنی توڑپھوڑکرنی ہوگی وہ کروالی جائے،اس توڑپھوڑسےبچنےکےلیےایک ایسی جھوٹی بات کی تشہیرنہیں کرنی چاہیے،جس سےبعدمیں مختلف پیچیدگیاں اورمشکلات پیداہونےکابھی اندیشہ ہو،انتظامیہ سےبات چیت کرکےاس طرح کی شرط کوختم کرواکرمناسب متبادل صورت اختیارکرنی چاہیے۔</p><p>تاہم اگربات چیت کےبعدبھی کوئی متبادل صورت نہیں بن پاتی،بلکہ کوئی ایسااشتہاردیدیتاہے توایسی صورت میں اگرمیاں بیوی پہلےاس بات پردوگواہ بنالیں کہ  ہم صرف انتظامیہ کی طرف سےمجبوری کی صورت میں اس طرح کی خبرشائع کررہےہیں،حقیقتاطلاق دینےکاارادہ نہیں،تواس صورت میں اس طرح اعلان واشتہارسےشرعاطلاق واقع نہ ہوگی۔</p>",6448,jameya-tur-rasheed,طلاق کے احکام,طلاق دینے اورطلاق واقع ہونے کا بیان
2021-11-13,https://almuftionline.com/2021/11/13/6341/,سو سال سے زیادہ قدیم قبرستان کو جنازگاہ و عیدگاہ میں تبدیل کرنا,<p>ہمارے گاؤں میں سوا سال سے بھی زیادہ کا ایک قدیم قبرستان تھا۔ گاؤں کے لوگوں نے اس قبرستان کو ختم کر کے اس جگہ پر جناز گاہ و عید گاہ بنالی۔ کیا ایسا کرنا جائز تھا؟ کیا قبرستان کو کبھی بھی قدیم ہونے کی وجہ سے ختم کیا جا سکتا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر کسی قدیم وقف قبرستان کی قبریں بوسیدہ ہوجائیں یعنی اس میں مدفون مردوں کے مٹی ہوجانے کا غالب گمان حاصل ہو، اور اس میں مزید نئی اموات کی تدفین کسی وجہ سے مشکل ہو یا اس کی ضرورت باقی نہ رہے اور لوگ وہاں مردے دفنانا چھوڑدیں تو ایسی صورت میں اسے کسی اور وقف میں تبدیل کرنے کی گنجائش ہوتی ہے، لیکن اگر ایسی صورتِ حال نہ ہو تو اس جگہ کو قبرستان ہی باقی رکھنا ضروری ہے۔</p><p>لہٰذا اگر سوال میں ذکر کردہ قبرستان میں مدفون اموات غالب گمان کے مطابق مٹی ہو چکے تھے اور مزید اس قبرستان میں اموات کی تدفین مشکل تھی یا لوگوں نے وہاں مردے دفنانا چھوڑ دیا تھا اور اس کی ضرورت نہیں رہی تھی تو گاؤں والوں کا وہاں جناز گاہ اور عید گاہ بنانا درست تھا، ورنہ نہیں۔</p><p>(امداد المفتین:2/655۔ احسن الفتاوی:6/409۔  کفایت المفتی:7/123۔ فتاویٰ محمودیہ:15/354)</p>",6341,jameya-tur-rasheed,وقف کے مسائل,قبرستان کے مسائل
2021-11-13,https://almuftionline.com/2021/11/13/6247/,جسم پر پختہ لکھائی کروانے والے کی طہارت اور نماز کا حکم,"<p>سائل  نے اپنے دائیں ہاتھ پر رنگ  ریزی سے پختہ نام لکھوایا ہے ، ""waso"" سائل کا اصل نام سید عبد الواسط شاہ ہے، گھر اور دوستوں میں  ""واسو""پیار سے بولتے ہیں اس وجہ سے نام لکھوایا ۔ اس سے وضو اور نماز جائز ہے یا نہیں ؟ یا کوئی اور حل ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جسم گدواکر اس پر کچھ بھی لکھنا یا لکھوانا یا نقش ونگار بنوانا  جائز نہیں ہے۔ اس میں اپنے آپ کو ایذا و تکلیف دینا بھی ہے، نیز اس میں اللہ تعالی کی  تخلیق کو بگاڑنا بھی ہے، حدیث میں  جسم گدوانے والوں پر لعنت آئی ہے۔ اگر ایسے رنگ سے نام لکھوایا جس کی تہہ نہیں بنتی اور مہندی کی طرح جسم کا  حصہ بن جاتا ہے تو اس کے ہوتے ہوئے  وضو اور غسل درست ہوجائے گا ،اور اگر ایسے رنگ سے نام لکھوایا جس کی جسم کے اوپر تہہ بن جاتی ہو تو وضو اور غسل کے وقت اس کو صاف کرنا ضروری ہے ، اس کے ہو تے ہوئے وضو اورغسل صحیح نہ ہوگا ۔البتہ اگر یہ ایسا دائمی رنگ ہو جو کسی صورت  میں نکل نہ سکتا ہو تو اس صورت میں مجبوری کی وجہ سے وضو اور غسلِ واجب درست شمار ہو گا۔</p>",6247,jameya-tur-rasheed,پاکی کے مسائل,نجاستوں اور ان سے پاکی کا بیان
2021-11-13,https://almuftionline.com/2021/11/13/6186/,میت کے گھر کھانے اورتعزیت کاحکم,<p>کیا فرماتے ہیں مفتیان کرام اس مسئلہ کے بارے میں کہ کسی شخص کی وفات پر شرعا کتنے دن تک تعزیت کی گنجائش ہے؟اگر کوئی شخص ان محدود ایام میں تعزیت  نہیں کرسکا، تو کیا بعد میں تعزیت  کی گنجائش ہے؟</p><p>ہمارے علاقے میں  رواج ہے کہ میت والے گھر میں کھانا کھلایا جاتاہے ،کیا ایسے موقع پر کھاناکھاناجائز ہے؟اسی طرح میت کے جوقرابت دار دور دراز سے آتے ہیں ان کے لیے کیا حکم ہے ؟</p><p>اگر کھانے کا انتظام میت کےاہل خانہ کی طرف سے نہ ہو بلکہ مروجہ کمیٹی، اہل محلہ یا عزیز   رشتہ داروں کی طرف سے ہو،تو ایسی  صورت میں کھانے کاکیا حکم ہے؟</p><p>ہمارے ہاں ایک رواج  یہ بھی عام ہے کہ میت والے گھر میں عزیز  رشتہ دار اور اڑوس پڑوس کے لوگ تین دن تک مسلسل آتے رہتے ہیں، جب بھی کوئی  شخص آتا ہے  تو کچھ دیر بیٹھنے  کے بعد خود ہاتھ اٹھاتا ہے دعا کے لیے،اورزور سے کہتاہے کہ میت کے لیے دعا کریں ،چنانچہ  سب لوگ  مل کر ہاتھ  اٹھاتے ہیں اور یوں میت کے لیے  دل ہی دل میں اجتماعی دعا ہوتی ہے۔یہ سلسلہ ہر شخص کے آنے  اور جانے کے وقت جاری رہتا ہے۔اور تیسرے دن باقاعدہ اجتماعی دعا ہوتی ہے،اس سب کا حکم کیا ہے، نیز باربار ہاتھ اٹھا کر دعا کرنا درست ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>تعزیت  میت کے اہل خانہ کو تسلی دینے کا نام ہےیہ تین دن کے اندر مسنون ہے۔ بلاعذرتین دن کے بعد تعزیت ناپسندیدہ عمل ہے۔ جو شخص ایک دفعہ تعزیت کر لے ، اس کا دوبارہ تعزیت کے  لیے جانا سنت نہیں۔دور کے لوگ یا جو اس وقت موجود نہ ہو وہ بعد  میں بھی تعزیت کر سکتے ہیں۔</p><p>جس  گھر میں فوتگی ہو جائے وہاں چولہا جلانے کی  توکوئی ممانعت   نہیں ،البتہ میت کے گھر والے صدمے کی وجہ سے  کھاناپکانے کا اہتمام نہیں کر پاتے  اس لیے عزیز واقارب ،یا ہمسایوں کو چاہیے کہ میت کے گھر کھانا پہنچائیں اور ان کو کھلانے کی کوشش کریں۔</p><p>آنحضرت صلی اللہ علیہ وسلم نے اپنے چچا  زاد حضرت جعفر طیار رضی اللہ عنہ کی شہادت کے موقع پراپنے لوگوں کو یہ حکم دیا تھا کہ اہل جعفر کے لیے کھانے کا اہتمام کرو ۔</p><p>میت کے گھر میں کھانے کانظم   قرابت دارں  ،محلے دارں یا  ہمسایوں کی طرف سے  صرف قریبی  رشتہ داروں کے لیے ہوتا ہے  ۔ جوصدمے کی حالت میں ہیں یا مسافر ہونے کی وجہ سے کھانے کا نظم بنانے سے قاصر ہوں۔ لہذا دیگر لوگوں کواس سے احتراز کرنا چاہیے۔                             </p><p>میت کے لیے ایصال ثواب   تو مستحب ہے اس کے لیے میت کے گھر جانالازمی نہیں ،اپنے گھر  پر بھی کرسکتے ہیں ۔نہ  اس کے لیے کسی وقت کی قید ہے بلکہ ہر وقت  ایصال ثواب کیا جاسکتا ہےالبتہ اس طرح دعا ءخیر کی پابندی کروانا کہ  ہر آنے جانے پر ہاتھ اٹھانا،اجتماعی دعاکرنا اورجونہ  کرے اس کو مطعون کرناجیساکہ آج کل رواج ہوگیا ہے بدعت  اور واجب الترک ہے۔</p>",6186,jameya-tur-rasheed,جنازے کےمسائل,تعزیت کے احکام
2021-11-13,https://almuftionline.com/2021/11/13/6185/,مروجہ میت کمیٹیوں کا حکم,<p>کیا فرماتے ہیں علماء کرام اس مسئلہ کے بارے میں کہ ہمارے ہاں کمیٹی  کاطریقہ کار کچھ یوں ہےکہ ایک مرتبہ محلے کے ہر گھر سے ایک مخصوص رقم جمع کی جاتی ہے۔مثلا :محلہ میں پانچ گھر ہیں، ہر گھر سے 500روپے جمع کئے تو یہ 2500ہوگئے۔اب زیدکےگھرمیں فوتگی ہوئی اوراس میں تمام تر اخراجات2000روپے ہوئے تو باقی 500روپے بھی زید کوہی دے دیے جائیں گے۔اب دوسری مرتبہ پہلے کی طرح2500روپےجمع ہوئے   اور عمرو کےگھرانے میں کوئی فوتگی ہوئی،اوراس دوران اخراجات 3000روپے تک پہنچ گئے تو باقی 500روپے مزید عمر وسے وصول کئے جائیں گے اس مروجہ  کمیٹی کا  کیا حکم ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرچار پانچ گھروں میں باہمی اتفاق سے ایسا انتظام کر لیا جائے تو کوئی حرج نہیں۔البتہ اگرایسانظم بڑے پیمانے پر بنانا ہو تواس کے لئے کن امور کا خیال  رکھنا ضروری ہوگا۔ایسی  صور ت میں الگ سے سوال کر کےتفصیل دریافت کر لیں۔</p>",6185,jameya-tur-rasheed,جنازے کےمسائل,جنازے کے متفرق مسائل
2021-11-13,https://almuftionline.com/2021/11/13/5887/,تأخیر رکن کی وہ مقدار جس سے سجدۂ سہو واجب ہوتا ہے,<p>اگر دوسری رکعت میں کھڑے ہونے کے بجائے بیٹھ گئے اور تھوڑی سی التحیات  پڑھنے کے بعد یاد آنے پر کھڑے ہوگئے تو سجدۂ سہو واجب ہوگا یا نہیں ؟ التحیات کا کتنا حصہ پڑھنے سے سجدۂ سہو واجب ہوتا ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>محض بیٹھنے سے سجدہ ٔ سہو واجب نہیں ہوتا بلکہ ایک رکن کی مقدار کےبرابر  تأخیر سے سجدۂ سہو واجب ہوتا ہے،جس کی تعیین تین تسبیحات سے کی گئی ہے۔</p><p>لہذا اگر آپ غلطی سے دوسری رکعت میں بیٹھ گئے تو فوراً کھڑے ہوجائیں ،البتہ اگر بیٹھ کر اتنی دیر ہوگئی کہ جس میں تین مرتبہ سبحان ربی العظیم کہا جا سکےتو سجدۂ سہو کرنا واجب ہے، ورنہ نہیں ۔</p>",5887,jameya-tur-rasheed,نماز کا بیان,سجدہ سہو کابیان
2021-11-13,https://almuftionline.com/2021/11/13/5504/,شوہر بیوی کے پاس نہیں جاتا اور نہ ہی حقوق زوجیت ادا کرتا ہے تو تفریق ہو سکتی ہے یا نہیں جبکہ شوہر عنین بھی نہ ہو؟﴿جدید فتوی﴾,"<p>میں اپنا مسئلہ یہاں لکھ رہی ہوں اور آپ لو گوں سے درخواست کرتی ہوں کہ  شریعت کی روشنی میں  مجھے اپنے مسئلے کا حل بتادیں۔اپنی تحریر  کے اختتام پر میں اپنا نام ، پتہ ، ایڈریس اور فون نمبر لکھ دوں گی۔</p><p>میں اپنے پیشے کے لحاظ سے ڈاکٹر ہوں اور <span dir=""LTR"">MPhil </span> بھی کیا ہوا ہے، یہاں میں آپ لوگوں کے سامنے  اپنی ازدواجی زندگی کے حوالے سے اپنا مسئلہ لکھ رہی ہوں ۔ میری شادی نومبر 2020 میں ارسلان نای لڑکے سے ہوئی ، میری بڑی بہن بھی اسی گھر میں بیاہی گئی ہے ، اس کی شادی کو چھ سات سال ہوگئے ہیں اور دو بیتے ہیں۔ <strong>میری شادی کے دن سے لے کر اب تک میرےا ور ارسلان کے درمیان ازدواجی تعلق قائم نہیں ہوا، یعنی انہوں نے آج تک حق زوجیت ادا نہیں کیا۔</strong> شادی  کے کچھ عرصے بعد تک  تو ارسلان کا رویہ میرے ساتھ صحیح تھا، لیکن پھر تقریباً اپریل کے مہینے سے ان کا رویہ میرے ساتھ کافی خراب رہنے لگا ۔ میرے سسرال میں مشترکہ خاندانی نظام  ہے۔ ارسلان کے رویے کی خرابی میں یہ تھا کہ وہ مجھے بالکل نظر انداز کرنے لگے ۔ کوئی بات چیت نہیں کرتے ، پوچھتے تک نہیں کہ کچھ چاہیے یا کسی چیز کی ضرورت ہے۔بالکل لاتعلق ہوگئے مجھ سے۔ میرے ساتھ بہت چڑچڑے سے رہنے لگے۔ رمضان میں ان کے رویے میں بہت تلخی  آگئی، پورے گھر والوں سے بات چیت کرتے تھے، صرف میرا بائیکاٹ کیا ہو اتھا ۔ پورا پورا دن کمرے میں نہیں آتے ۔ رات میں بھی اچھا خاصا وقت چھت پر گزارتے ، اپنے بھتیجوں  وغیرہ کے ساتھ۔ارسلان کے اس رویہ کی شکایت میں نے ان کی امی سے بھی کی تو انہوں نے کہا کہ ہم سمجھائیں گے، ان کی امی اور بڑے بھائی سمجھا تو رہے تھے لیکن ان کے رویے میں کوئی تبدیلی نہیں آئی۔پورا  رمضان ارسلان کا یہی  رویہ برقرار رہا اور اس رویہ کی وجہ سے میں کافی ذہنی تناؤکاشکار رہتی تھی یہاں تک کے ذہنی مریض بننے لگی، میرے اور ارسلان کے درمیان کوئی بحث و مباحثہ یا لڑائی جھگڑا  بھی نہیں ہوا تھا پھر بھی ان کا رویہ اتنا خراب تھا۔۔۔</p><p><strong>ہم لوگوں کو ایسا محسوس ہوتا ہے کہ جیسے وہ اس شادی کے لیے تیار نہیں تھے،گھر والوں کے </strong><strong>دباؤ</strong><strong> میں آکر شادی کرلی ،ان کی امی اور بہن نے رشتہ بھیجا تھا ،ہماری  طرف سے پہل نہیں ہوئی تھی۔ایک دن میں نے سنا کہ ارسلان اپنی بہن سے نکاح نامے کے بارے میں کہہ رہے تھے کہ یہ میری بربادی کا سرٹیفیکٹ ہے۔</strong></p><p><strong>عید کے دوسرے دن میں اپنی امی کے گھر آگئی، میرے والد صاحب کا انتقال ہوگیا ہے، میں بہت زیادہ </strong><strong><span dir=""LTR"">stress </span></strong><strong> میں تھی، میرا اپنے سسرال جانے کا بالکل دل نہیں چاہ رہا تھا، کیوں کہ مجھے اندازہ تھا کہ وہ بہتر نہیں ہوں گے، خیر میں نے اپنی امی کے گھر آنے کے ایک ہفتے کے بعد ارسلان سے کہا کہ آنا چاہتی ہوں تو کہتے ہیں:</strong><strong>""</strong><strong>  وہیں رہو کوئی ضرورت نہیں آنے کی،میں تو تمہاری شکل بھی دیکھنا نہیں چاہتا"" ۔</strong> میں تقریباً ۴ مہینے سے اپنی امی کے گھر ہوں ،ایک دفعہ بھی ارسلان نے مجھ سے رابطہ نہیں کیا ، میں نے کئی دفعہ کہا کہ میں آنا چاہتی ہوں تو ہر دفعہ مجھے منع کردیا  اور کہا کہ وہیں رہو کوئی ضرورت نہیں آنے کی ۔</p><p>(میرے گھر والوں کی طرف سے مختلف اوقات میں لوگ ارسلان کے گھر والوں سے اس معاملے سے متعلق ملنے کے لیے گئے ، یہاں تک کہ یہ آفر بھی کی کہ مہر واپس لے لیں اور طلاق دے دیں لیکن ابھی تک کوئی جواب نہیں آیا،اس بات کو بھی ڈیڑھ مہینے  ہوگئے ہیں۔ان ۴ مہینوں میں نان نفقہ بھی نہیں دیا اور جب تک ان کے ساتھ تھی تو نان نفقہ تو دیتے تھے لیکن حق زوجیت ادا نہیں کرتے تھے اور رویہ کی تفصیل اوپر ذکر کردی بالتفصیل)</p><p>اس تفصیل کی روشنی میں کیا ہم(عدالت  کے ذریعے ) خلع لے سکتے ہیں؟</p><p>تنقیح: سائلہ نے فون پر بتایا ہے کہ یہ تحقیق نہیں ہے کہ شوہر جماع پر قادر ہے یا نہیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورت مسؤولہ میں اگر بیوی اپنے شوہر سے علیحدگی چاہتی ہے تو شوہر کو طلاق دینے پر کسی طرح راضی کرے ، اگر وہ طلاق کے لیے راضی نہ ہو تو خلع کا مطالبہ کرے ، اگر شوہر خلع دینے کے لیے بھی تیار نہ ہو،اپنی بیوی کے حقوق کی ادائیگی کے لیے بھی تیارنہ ہو اور نہ ہی بیوی کو رکھنا چاہتا ہو اور بیوی بہرحال علیحدگی چاہتی ہو تو ایسی صورت میں عدالت کے ذریعے نکاح فسخ کرواسکتی ہے، جس کا صحیح طریقہ یہ ہے کہ عورت عدالت میں فسخ نکاح کا دعویٰ دائر کرے کہ میرا شوہر حق زوجیت ادا نہیں کرتا نہ ہی مجھے رکھنا چاہتا ہے اور نہ ہی طلاق یا خلع دیتا ہے۔عدالت معاملے کی تحقیق کے بعد شوہر سے اپنی بیوی کے حقوق ادا کرنے اور ساتھ رکھنے کا مطالبہ کرے،اگر شوہر اس پر راضی نہ ہو تو طلاق یا خلع دینے کا مطالبہ کرے، اگر شوہر طلاق یا خلع دینے کے لیے بھی راضی نہ ہو تو عدالت شوہر کے اس تعنت(ہٹ دھرمی) کی وجہ سے نکاح فسخ کرسکتی ہے۔فسخ نکاح کے بعد بیوی عدت گزارے اور عدت گزارنے کے بعد کسی دوسری جگہ نکاح کر لے۔</p><p><strong>وضاحت:</strong></p><p>۱۔اگر کوئی شخص عنین(<span dir=""LTR"">Not able to intercourse</span>) نہ ہو، لیکن اس کے باوجود اپنی بیوی سے جماع کے لیے تیار نہ ہو تو <strong>کتنی مدت اس طرح رہنے کی وجہ سے بیوی کو خلع یا فسخ نکاح کا اختیار ملتا ہے</strong> ، اس حوالے سے صریح جزئیہ فقہ حنفی و مالکی وغیرہ میں نہیں مل سکا، البتہ مفتی کفایت اللہ صاحب رحمہ اللہ  کے منسلکہ فتویٰ میں اور دار العلوم کراچی کے ایک فتویٰ کے مطابق مذکورہ صورتِ مسئلہ سے ملتی جلتی صورت میں، اگر شوہر طلاق یا خلع کے لیے راضی نہ ہو تو عدالت کے ذریعے فسخ نکاح کی اجازت ہے۔</p><p>  ۲۔مذکورہ صورت میں عدالت کو فسخ نکاح کا اختیار ہونے کی وجہ یہ ہے کہ فقہاء کرام کی تصریحات کے مطابق جماع عورت کا حق ہے اور اگر شوہر اس حق کو ادا نہ کرے تو بیوی کے مطالبے پر قاضی نکاح فسخ کرسکتا ہے۔اسی طرح فقہاء مالکیہ رحمہم اللہ نے ضرر  کی وجہ سے بھی بیوی کو طلاق لینے کا اختیار دیا ہے اور ضرر کی تفصیل میں ترک جماع اورقطع کلامی وغیرہ کو ذکر کیا ہے۔</p><p>۳۔تیسری بات یہ ہے کہ کم از کم ایک مرتبہ جماع تو حنفیہ کے ہاں بھی عورت کا حق ہے،اور یہ حق بھی شوہر نے ادا نہیں کیا اور نہ ہی اس کی ادائیگی کے لیے راضی ہے۔</p>",5504,jameya-tur-rasheed,طلاق کے احکام,وہ اسباب جن کی وجہ سے نکاح فسخ کروانا جائز ہے
2021-11-13,https://almuftionline.com/2021/11/13/5450/,حیض کے ایام میں نورانی قاعدہ پڑھنے کاحکم,<p>کیا فرماتے ہیں علمائے کرام اس مسئلہ کے بارے میں کہ ایک لڑکی جس کی عمر 15 سال ہے اور وہ بالغ ہے ۔اس نے ابھی قاعدہ پڑھنا شروع کیا ہے۔تو کیا وہ حیض کے دنوں میں نورانی قاعدہ پڑھ سکتی ہے یا نہیں؟برائے مہربانی رہنمائی فرمادیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مخصوص ایام میں عورت قرآن  پاک چھو یا  پڑھ نہیں سکتی ۔تاہم اگر وہ کسی معقول عذر سے  قرآن پاک کا کچھ حصہ پڑھنا چاہتی ہے تو، ایک آیت سے کم الفاظ پڑھنے کی گنجائش ہے۔قاعدہ کے آخر میں جو آیات ہیں  ،ان میں سے کسی آیت کی تلاوت کے وقت اس آیت کو ایک سانس میں نہ پڑھے بلکہ اس کےالفاظ کو الگ الگ کر کے  پڑھ لے تواس کی  گنجائش ہے۔</p>",5450,jameya-tur-rasheed,پاکی کے مسائل,حیض،نفاس اور استحاضہ کا بیان
2021-11-13,https://almuftionline.com/2021/11/13/5385/,فقہ  جعفریہ  میں نام لکھوانے کا حکم (وارثوں کومحروم کرنےکی غرض سےعدالت میں اپنانام فقہ  جعفریہ  میں نام لکھوانا ),<p>ایک  شخص کی اولاد میں  چار بیٹیاں  اور   اس  کی ایک بیوی ہے ،اور اس کا ایک بھائی اور تین بہنیں ہیں ، مرحوم کا کوئی بیٹا نہیں  ہے ،اور یہ ورا ثت اس کے بھائی بہنوں میں بھی تقسیم  ہونی تھی۔ اس کی بیٹیوں کو کسی نے بتایا  کہ اس کی وراثت   مرحوم کے بھائی  بہنوں کی طرف  منتقل ہوسکتی ہے ، اس کے  لئے آپ کو فقہ  جعفریہ کو ماننے   کا  بیاں حلفی  عدالت میں جمع کروانا  پڑے گا، انہوں نے آسانی کے لئے  یہ کام کرلیا ،اور عدالت میں بیان حلفی دیدیا کہ  ہمارا تعلق فقہ جعفریہ سے ہے ،ہماری  وراثت  فقہ جعفریہ کے مطابق تقسیم کی جائے ،اور وہ اپنے نام   وراثت بھی منتقل کرواچکی ہیں عدالت میں بیان دے کر ۔</p><p>سوال یہ ہے کہ  ان کا تعلق تو  فقہ جعفریہ سے نہیں  ہے ،شادی شدہ  بھی ہیں ، اور  نکاح بھی فقہ حنفیہ  کے مطابق  ہوا ہے ، مگر محض  آسانی کے لئے  انہوں نے ایسا کیا ہے ، تو ان کے بارے میں شریعت  کا کیا  حکم ہے؟ آیا  وہ بری الذمہ  ہیں یا دائرہ  اسلام سے  خارج ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>گمراہ  فرقے میں سےجو لوگ  کفریہ  عقیدہ  رکھتے ہیں ،ایسے  لوگ  دائرہ اسلام  سے خارج  ہیں ،  دیگر  بد عقیدہ  لوگ جو تبرّا کرتے ہیں  ان پر اگر چہ کفر کا فتوی  نہیں ،تاھم ایسے  لوگوں کے ساتھ  اٹھنے  بیٹھنےاور کھانے  پینے وغیرہ  میں شرکت کرنے سے حدیث  شریف  میں  منع کیاگیا ہے  ۔ کسی مسلمان کے لئے ان کی طرف اپنی نسبت کرنا بھی ناجائز  اور سخت  گناہ  کا کام ہے۔اگر غلطی  سے نسبت  ہوگئی  تو  اس سے توبہ استغفار  اور  آیندہ کے لئے  ان کی طرف  نسبت سے  اجتناب  لازم ہے ۔</p><p> اس تمہید کی روشنی میں  صورت مسئولہ میں اگرمرحوم کی  تینوں لڑکیوں  نے مذکورہ  فرقے کے عقائد  میں  سے کسی  عقیدہ  کو اختیار  کیا نہیں  ہے تو محض دیگر  ورثا کو  میراث  سے  محروم کرنے کے لئے   اس فرقے میں نام لکھوانے سے  ان  کو کافر  اوردائرہ اسلام  سے خارج نہیں کہاجائے  گا، نہ  ہی  فسخ  نکاح کا حکم لگایا  جائے گا ۔البتہ عدالت میں جاکر  اس غلط  بیانی  اور جھوٹی قسم کھانے پر  توبہ استغفار لازم ہے ، نیز شریعت  کے مطابق وراثت  تقسیم کر نا   اور مرحوم کے بھائی  بہنوں  کوان کا حصہ  دینا بھی ضروری ہے ۔</p><p>تقسیم  کا شرعی طریقہ   یہ ہے کہ</p><p>مرحوم کے  انتقال کے وقت  ان کی ملک میں   منقولہ غیر منقولہ جائداد  ،  سونا  چاندی ، نقدی  اور چھوٹا بڑا جو بھی سامان   تھا   سب  مرحوم  کا ترکہ  ہے۔ اس میں سے سب سے پہلےکفن دفن کا متوسط خرچہ نکالاجائے ،  اس کے بعد اگر   مرحوم کے ذمے کسی  کا قرض ہو تو   اس کو ادا   کیاجائے ، اس کے بعد   اگر مر حوم نےکسی  غیر وارث کے لئے کوئی جائز  وصیت کی ہو   تو تہائی مال کی حد تک اس پر عمل کیاجائے ، اسکے بعد  مال کو  مساوی  <span dir=""LTR"">4 2 </span>حصوں میں  تقسیم کرکے   مرحوم کے  بیوہ   کو 3حصے  دیئے  جائیں  گے، مرحوم کی چاروں لڑکیوں میں سے ہر ایک  کو4 حصے  اور   تینوں بہنوں میں سے ہرایک  کو1،1حصہ اور بھائی کو دو حصے دئے جائیں گے۔</p><p> </p>",5385,jameya-tur-rasheed,ایمان وعقائد,اسلامی فرقوں کابیان
2021-11-12,https://almuftionline.com/2021/11/12/6109/,جانور  بٹائی پر دینا(جانورنصف نصف پر پالنا),<p>سوال یہ ہے کہ ہمارے ہاں  جو لوگ قربانی کے لیے جانور پالتے ہیں ان کا طریقہ یہ ہے کہ وہ  کافی سارے جانور خرید کر کسی کو پالنے کے لیے اس شرط پر  دیتے    ہیں کہ سارا سال وہ ان جانوروں کو پالے گا اور  پالنے پر جو بھی    خرچہ ہو گا ،وہ پالنے والا خود ہی کرے گا، اور عید کے موقع پر جب جانور تیار ہو جائیں گے  وہ دونوں  شریک جانور  آدھے آدھے آپس میں  تقسیم کرلیں گے یا  ان تمام جانوروں کو بیچ کر  جو رقم حاصل ہو گی وہ آپس میں تقسیم کرلیں گے،کیا ایسا کرنا جائز  ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p><span dir=""RTL"">    جانوروں کو شرکت پر دینے کی مذکورہ صورت درست نہیں ہے، ایسی صورت میں</span><span dir=""RTL"">  تمام جانور مالک کے ہی  ہوں گے، اور پالنے والے کو  چارے کا خرچہ  اوراجرت دی جائے گی، یعنی عام طورپر  جانور پالنے اور رکھنے کی جواجرت بنتی ہے، پالنے والااس اجرت کا مستحق ہوگا۔</span><span dir=""RTL"">یہ معاملہ کرنے سے تو شراکت داری وجود میں نہیں آتی ۔ جائز صورت یہ ہو سکتی ہے کہ سال بھر پالنے کی کوئی  اجرت اور ادائیگی کی تاریخ طے کر لی جائے ، پھر جانور بکنے کے بعد حاصل شدہ رقم سے اجرت ادا کردی جائے ، ادائیگی کے موقع پر مزید بھی کچھ دینا چاہے تو دے سکتا ہے۔</span></p>",6109,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے فاسد معاملات کا بیان
