issued_at,link,title,question,answer,fatwa_number,dar_ul_ifta,category_lvl_1,category_lvl_2
2021-12-15,https://almuftionline.com/2021/12/15/6504/,سگی نانی کی بہن  کی بیٹی سے نکاح,<p>کیا سگی نانی کی چھوٹی بہن کی بیٹی سے نکاح کا جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>عموماحرمت کی وجہ قرابت(خون کا رشتہ)،مصاہرت(سسرالی رشتہ)، یا رضاعت کا اصولی رشتہ ہوتاہے،جبکہ مذکورہ صورت میں ان وجوہ میں سے کوئی وجہ نہیں پائی جاتی، لہذا نکاح ہوسکتا ہے۔</p>",6504,jameya-tur-rasheed,نکاح کا بیان,محرمات کا بیان
2021-12-15,https://almuftionline.com/2021/12/15/6503/,پبلک پرینک کا حکم(لوگوں کےساتھ مذاق/مزاح/تمسخرکرنا),<p>آج کل پبلک پرینک کا رواج عام ہورہاہے جوعوام میں بہت مقبول ہو رہا ہے۔ پبلک پرینک دراصل مذاق کی ایک صورت ہے جو کسی اجنبی مسافر،راہ گیر،خریدار سے عوامی مقامات، دکانوں وغیرہ میں کیا جاتا ہے۔ جس کا بنیادی مقصد اس مذاق کی ویڈیو نشر کرکےناظرین کو ہنسانا یا محظوظ کرنا ہوتا ہے۔ عموما یہ مندرجہ ذیل صورتوں میں کیا جاتا ہے،جوسائل کےمشاہدہ سے گزری ہیں۔</p><p> 1.عوامی مقامات،راہ گزراورراستہ پر چلتے کسی شخص پرآواز کسنا،اس پرپانی یا کوئی اورچیز پھینکنا، تھوکنا،ڈرانا دھمکانا،زوردارہارن کان میں بجانا،سر اور چہرہ کسی چیز سے ڈھانپ دینا وغیرہ،وغیرہ ۔</p><p> 2. کسی دکان دار کا روپ دھارکر آنے والے گاہک کو مطلوبہ اشیاء یا خدمت فراہم کرنے کے بجائے مختلف حیلہ و بہانےسے تنگ کرنا، اور غیر مطلوبہ /متعلقہ شئے فراہم کرنا یا خدمت فراہم کرنے میں غفلت برت کر تکلیف پہنچانا، مثلا گوشت کے گاہک کو کتے کے گوشت فراہمی کا اظہار، کھانے کے اشیاء پر چھینکنے کی نقالی،حمام وغیرہ کی دکان پر اندھا حمام بن کر بال کاٹنا وغیرہ وغیرہ۔ پرینک کےبعد عموما پرینک کرنے والا متاثرہ شخص سے زبان کی حد تک معذرت کرتا ہے اور اس کو حقیقت بھی بتا دیتاہے کہ یہ محض آپ سے مذاق کیا گیا تھا۔</p><p>3-ان کے علاوہ ایک صورت یہ بھی کی جاتی ہے کہ پرینک کرنے والا اور دوسرا فریق کسی ڈرامہ کی طرح اس طرح کے پرینک کی کوئی صورت پہلے سے طےکر لیتے ہیں اور پھر ریکارڈ کر کے اس کو نشر کرتے ہیں،پہلے سے طے شدہ ہونے کااظہار بھی نہیں کیا جاتا،جب کہ ناظرین اس سے لاعلم ہوتے ہیں کہ یہ پہلے سے طے شدہ ہے یا حقیقت پر مبنی ہے۔ میراسوال یہ ہے:</p><p> 1. کہ کیا درج بالا یا اس نوعیت کے کسی قسم کےمذاق کرنے کی کوئی گنجائش ہے ؟</p><p> 2. اس کو نشر کرنے پر کسی سماجی ویب مثلا یوٹیوب، فیس بک وغیرہ سے کمائی کرنا صحیح ہے؟اور عوام کیلئے ایسے پرینک دیکھنا کیساہے؟ اکثر عوام میں مقبول علماء کو دیکھا گیا ہے،جو ان پرینک کرنے والے کرداروں سےملتے ہیں اورملاقات کے ویڈیو نشرکرتے ہیں اوران کے اس عمل پررد کرنے کےبجائےعموماسراہتے ہیں،جس سے عوام میں یہ تاثرجاتا ہے کہ یہ کام بھی جائزاورلائق تحسین ہے،رہنمائی فرمائیں۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شریعت میں کسی کے ساتھ مذاق تو ناجائز اور حرام ہے،مذاق یہ ہے کہ کسی کی تضحیک، توہین ،تذلیل کے طور پرکوئی دل لگی کی جائے،لیکن مزاح نہ صرف یہ کہ جائز ہے،بلکہ نبی کریم صلی اللہ علیہ وسلم  سے ثابت بھی ہے کہ آپ صلی اللہ علیہ وسلم بھی کبھی کبھی مزاح فرمایا کرتے تھے ،چنانچہ محدثین نے کتب احادیث میں باب المزاح کے نام سے ایک باب قائم فرمایا ہے اور اس میں آپ صلی اللہ علیہ وسلم کے مزاح سے متعلق مختلف واقعات بھی نقل فرمائے ہیں،لیکن  آپ صلی اللہ علیہ وسلم فرماتے کہ میرا مزاح حقیقت اور واقع کے خلاف نہیں ہوتا،لہذااس قسم کی نصوص شریعت کے پیش نظرعلماء امت نےمزاح کی  چند شرائط کے ساتھ اجازت دی ہے:</p><p>(۱) خلاف شریعت یا خلاف حقیقت بات، جھوٹ ،دھوکہ، وفریب، بے حیائی،بے دین(مغربی)معاشرہ وتہذیب وثقافت کی عکاسی پر مشتمل نہ ہو۔</p><p>(۲)کسی تضحیک ،تذلیل یا ناگواری کاباعث بھی نہ ہو۔</p><p>(۳)دینی ودنیوی ضروری اور اہم مشاغل میں خلل اور کوتاہی کا باعث بھی نہ ہو، بلکہ تفریح طبع مقصود ہونے کے پیش نظر ان مشاغل میں ترقی کا باعث اور معاون ہو۔</p><p>(۴) اعتدال کے ساتھ کیا جائے۔</p><p>اب سؤال  میں پوچھے گئے نکات کے بالترتیب جوابات یہ ہیں:</p><p>۱۔مروجہ پرینک کا طرز عمل چونکہ مغربی معاشرے سے در آمد ہے،جو مذہب اوراسلامی اقدار واخلاقیات سے آزاد ہے،جس کی بنیادہر ممکن طریقے سے محض خواہشات کی تکمیل اورنفس کی تسکین پر رکھی گئی ہے،لہذا اس کے بارے میں حکم شرعی میں درج ذیل تفصیل ہے:</p><p>(۱)غیر اسلامی یاغیر اخلاقی موادیاکسی کی تضحیک وتذلیل (ایذاء رسانی)پر مشتمل ہونے کی صورت میں یا بطورلہو ولعب(محض کھیل تماشہ کے طور پر)اس کو مقصود بناکر اپنانے کی صورت میں تضییع وقت اور اس جیسے دیگرمنکرات و لغویات پر مشتمل ہونے کی وجہ سے اس کا بنانایا دیکھنا،یا اسی کو ذریعہ معاش بناناتو کسی صورت جائزاور درست نہیں۔</p><p>(۲)جہاں اس قسم کی منکرات ولغویات شامل نہ ہوں اور جس کے ساتھ مزاح کیا جائے، اس سے بے تکلفی ہویا پہلے سے اس کے ساتھ رضامندی سےمعاملہ طے کیا جائے تو اس کے ساتھ تو مذکورہ شرائط کے ساتھ مزاح جائز ہے۔</p><p>(۳)جن لوگوں کے ساتھ جان پہچان ہی نہ ہویا بے تکلفی نہ ہواور پہلے سے معاملہ جانبین میں طے شدہ نہ ہو تو ایسی صورت میں ایساہلکا مزاح توجائز ہے،جس میں ایذاء،تضحیک وتذلیل کا پہلو نہ ہو،اورظن غالب ہو کہ اگر انہیں اس مزاح کی حقیقت معلوم ہوجائے تو وہ یقینا برا نہیں منائیں گے، بلکہ خوشی کا اظہار کریں گے۔</p><p>(۴)جن کے بارے میں یہ یقین ہو یا کم از کم ظن غالب ہو کہ وہ اس طرح مزاح سےبھی خوش نہ ہوگا،یا اس کا معاشرتی مقام ومنصب اس کے مناسب نہ ہو تو ایسی صورت میں ان کے ساتھ ایسا مزاح بھی مطلقا جائزنہیں ہے۔</p><p> چونکہ عوام اور دیکھنے والوں کو اس حقیقت حال کا علم ہوتا ہے کہ ان مزاحیہ پروگراموں میں دونوں قسم( حقیقت پر مبنی اور آپس میں طے شدہ) کے پروگرام شامل ہوتے ہیں تو ایسی صورت میں اس میں کوئی حرج نہیں اور یہ دھوکہ کے  زمرے میں نہیں آتے،لیکن جہاں مزاح کے ضمن میں کوئی معاشرتی اصلاحی پیغام بھی دینا ہو تو وہاں وہ پیغام اور اس کااندازدرست ومثبت ہونا چاہئے،بلکہ مسلمان کی کوشش یہی ہونی چاہئے کہ اس کا مزاح بھی کسی نہ کسی معاشرتی بگاڑ کے اصلاح کی دعوت پر مشتمل ہو۔</p><p>۲۔ جائزاور حقیقت پر مبنی پروگراموں پر مشتمل چینل کی آمدن جائز ہے،بشرطیکہ ناجائز اشتہارات کو اپنے چینل پرچلانے کی شرط  شامل معاہدہ نہ ہو،اس مقصد کے لیے اشتہارات کی سکریننگ کر کے صرف جائز اشتہارات کوباقی رکھا جائےاورسکریننگ کے باوجود اگر کچھ ناجائز امور پر مشتمل اشتہارات چل جائیں تو اندازہ کر کے اس قدر آمدن کو بلانیت ثواب صدقہ کردیا جائے۔</p><p> اسی طرح ایسے شرعی حدود کے مطابق بنائے گئےمزاحیہ پروگرام دیکھنے کی بھی شرعا کوئی ممانعت نہیں،البتہ انہیں مقصود بنالینا درست نہیں،نیز جب یہ عمل شرعی حدود کے مطابق کرنا اور اس کا دیکھنا بھی جائز ہے تو  اس میں شرکت بھی  فی نفسہ صحیح ہے،لیکن ایسے لوگوں کےاس طرح کے پروگراموں میں علماء کو شرکت سے اجتناب کرنا چاہئے ،جن میں دینی لحاظ سےعملی یا نظریاتی طور پر آزادی یا بے راہ روی پائے جاتی ہو،اس لیے کہ اس طرح کرنے سے عوام میں ان کے غلط اقدامات ،نظریات کی تایید ہوتی ہے اور معاشرے میں علماء سے اعتماد بھی اٹھ جانے کا باعث بن سکتاہے، بالخصوص  عوام میں مبلغ دین اور داعی دین کی حیثیت سے مقبول علماء کرام کو زیادہ احتیاط کی ضرورت ہے اس لیےکہ یہ ان کی علمی اور منصبی مقام اور وقار کے بھی خلاف ہے،البتہ ایسے لوگوں سے ملاقات اگر ان کی اصلاح کی نیت سے ہو اور ملاقات میں اصلاح کے پہلوؤں کو زیر گفتگو لایا جائے تو اس طرح کی ملاقات میں حرج نہیں،بلکہ دعوت دین کی نیت و عمل پائے جانے کی وجہ سے  باعث ثواب بھی ہوگا۔</p>",6503,jameya-tur-rasheed,جائز و ناجائزامور کا بیان,غیبت،جھوٹ اور خیانت کابیان
2021-12-15,https://almuftionline.com/2021/12/15/6172/,مسافر امام اگر نماز میں قصدا قصر نہ کرے,<p>مسافر امام اگر  جان بوجھ کر عشاء کی  نماز چار رکعت پڑھا دے ،تو امام اور مقتدی کی نماز کا کیا حکم ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مسافر پر قصر  نماز پڑھنا واجب ہے، پوری نماز پڑھنا درست نہیں ہے۔اگر مسافر نے  ظہر، عصر اور عشاء کی نماز میں قصداً چار رکعت پڑھیں اور قعدہ اولی بھی کیا تھا  تومسافر امام کا  فرض تو ادا ہو جائے گا، لیکن وہ گناہ گار ہوگا اورنماز کا   اعادہ واجب ہوگا، جبکہ  مقیم مقتدیوں  کا فرض ہی ادا نہیں ہوا ، کیونکہ  انہوں نے آخری   دو رکعتوں میں نفل پڑھانے والے امام کی اقتداء کی ہے ۔ جو کہ   درست نہیں ،لہذا مقتدی اس نماز کو دوبارہ ادا  کریں گے ۔</p>",6172,jameya-tur-rasheed,نماز کا بیان,مسافر کی نماز کابیان
2021-12-15,https://almuftionline.com/2021/12/15/6088/,زمین کے مالک کی اجازت سے زمین پر کی گئی تعمیر کا حکم,"<p>١٩٦٣ میں ہمارے تایا نے جوکہ میرے والد کے ہم زلف بھی تھے ایک زمین کا ٹکڑا خریدا  ٨ سے ١٠  سال تک وہ خالی پڑا رہا جب میرے تایا کو اللہ نے وسعت دی تو انہوں نے گراؤنڈ فلور  بنایا <strong>اس کے بعد انہوں نے میرے والد کو یہ آفر کی کہ اگر تمہارےپاس  تعمیر کی رقم ہو تو تم میرے فلور کے اوپر اپنا فلور بنالو میرے والد نے اپنے خرچے پر  اپنا فلور بنایا</strong>  سب اچھی طرح پیار محبت سے رہتے تھے اسکے بعد میرے تایا نے ضرورت کے تحت ہمارے فلور کے اوپر ایک اور فلور بنایا  ہم نے وہاں ایک لمبا عرصہ گزرا نہ کبھی  میرے تایا نے ہم کو کوئ احسان جتلایا نہ ہی ہمارے والد کو کوئی احسان جتلایا بلکہ ہمیں ہمیشہ اپنی اولاد کی طرح ڈیل کیا اور مثالی معاملہ رہاجب انکے انتقال سے پہلے انہوں نے وصیت لکھوائی تو گراؤنڈ  فلور اور  ہمارے اوپر والے فلور کو وصیت میں شا مل کیا درمیان کے فلور کو جو کہ ہمارے والد صاحب نے اپنے خرچےپر بنوایا تھا نہ تو اسکو شامل  کیا اور نہ ہی  اسکے بارے میں کوئ  اور تحریر یا اجازت نامہ الگ سے اپنے بیٹوں کو دیا انکے انتقال کے بعد بھی ہم لمبے عرصے وہاں رہے اور جب اللہ نے ہمارے بھائیوں کو وسعت دی تو انہوں نے دوسرے علاقے میں اپنا مکان بنالیا اس فلور  کو تالا لگایا  اور  اس  کوکبھی کرایہ پر نہیں چڑھایا جب ہم وہاں سے شفٹ ہوئے تو ہمارے والد صاحب زندہ تھےمگر ہمارے تایا کے کسی بھی اولاد کی جانب سے ہمارے فلور کے بارے میں کوئ بات یا مطالبہ سامنے نہیں آیااب جبکہ سترہ سال سے ہمارا  فلورخالی پڑا ہے انکے ایک بیٹے کی جانب سے ہم سے یہ مطالبہ ہوا ہے کہ  ٧٣/ ١٩٧٢   اسکی تعمیر پر جو رقم خرچ کی تھی  اس رقم کے عوض یہ منزل انکے حوالے کی جائےیہاں قابل ذکر بات یہ ہے کہ تایا کہ بیٹوں کے پاس اپنے والد کی طرف سے وصیت نامہ ہے جس میں ہمارے فلور کا ذکر شامل نہیں   اور  زمین کے کاغذات ہیں جو انکے والد کے نام ہیں اور ہمارے فلور کے بارے میں کسی  قسم کی کوئی تحریر یا اجازت نامہ نہیں،آپ سے شریعت کی روشنی میں یہ سوال ہے کیا  انکا یہ کہنا کہ ہم کو ١٩٧٣ کے دور کی تعمیراتی قیمت پر بیچ دو درست ہےکیا ہم اپنے  فلور کو موجودہ مارکیٹ <span dir=""LTR"">value</span>  پر بیچ سکتے ہیں،برائے مہربانی شریعت کی روشنی میں رہنمائ فرمائیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ صورت میں زمین کے مالک آپ کے تایا تھے،انہوں نے اپنی اجازت سے اپنی زمین پر آپ کے والد صاحب کو ایک منزل تعمیر کرنے کی اجازت دی تھی، اس تفصیل کی روشنی میں یہ عاریت (یعنی کسی کو اپنی چیز بلا عوض استعمال کے لیے دینا) کا معاملہ ہے، یعنی آپ کے تایا نے آپ کے والد صاحب کو بغیر کسی عوض کے اس بات کی اجازت دی تھی کہ آپ کے والد صاحب آپ کے تایا کی زمین پر ایک منزل تعمیر کرکے اس کو اپنے استعمال میں لاسکتے ہیں، لہٰذا صورت مسؤولہ میں زمین اور زمین پر کی گئی وہ تعمیرات جو آپ کے تایا نے کی تھیں ان سب کے مالک آپ کے تا یا ہوں گے اور جو تعمیرات آپ کے والد صاحب نے کی تھیں اس کے مالک آپ کے والد صاحب شمار ہوں گے، اور زمین کے مالک کو یہ حق حاصل ہے کہ وہ اپنی اُسی حالت میں اپنی زمین کا مطالبہ واپس کرسکتا ہے جس حالت میں اس نے عاریتاً دی تھی، لہٰذا آپ کے تایا یا ان کے ورثاء کو یہ حق حاصل ہے کہ وہ آپ سےمطالبہ کریں کہ اپنی تعمیرات ہماری زمین سے ہٹا کر ہمیں  زمین واپس کردیں،لیکن کیوں کہ مذکورہ صورت میں اگر آپ اپنی منزل گراتے ہیں تو اس کا ضرر زمین کے مالک یعنی آپ کے تایا یا ان کے ورثاء کو بھی لاحق ہوگا لہٰذا آپ کو اپنی منزل گرانے کی اجازت نہیں ہوگی۔اس تفصیل کے  بعد سوال کا جواب یہ ہے کہ فریقین درج ذیل صورتوں میں سے کسی صورت کو اختیار کرکے اپنا معاملہ طے کرسکتے ہیں۔</p><p>۱)تایا کے ورثاء آپ سے باہمی رضامندی کے ساتھ طے شدہ قیمت کے عوض یہ منزل اسی تعمیر شدہ حالت میں خرید لیں۔</p><p>۲)آپ کے تایا کے ورثاء،آپ کے والد صاحب کی طرف سے کی گئی تعمیرات کو ملبے کی حالت میں فرض کرکے اس ملبے کی قیمت ادا کردیں اور آپ منزل ان کے حوالے کردیں۔</p>",6088,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-12-15,https://almuftionline.com/2021/12/15/6073/,مسجد میں دوسری جماعت کا حکم,<p>سوال یہ ہے کہ پہلی منزل پر عام دنوں میں نمازی جماعت کی نماز میں پورے ہوجاتے ہیں اور دوسری منزل خالی ہوتی ہے۔ پچھلے سال رمضان میں نمازی زیادہ ہونے کی وجہ سے دونوں منزلوں کی صفیں مکمل ہوگئیں تھیں، تو تیسری منزل پر بھی صف بچھانی پڑی، لیکن تیسری منزل پر اوپر چھت نہ ہونے کہ وجہ سے تیز دھوپ اور گرمی ہوتی تھی، جس کی وجہ سے  نمازی اوپر نہیں جاتے تھے۔ مسجد کمیٹی نے اس مسئلہ کے بارے میں ایک مفتی صاحب سے فتوی لیا جس میں ایسی صورت میں دوسری جماعت کی اجازت دی گئی تھی، تو پچھلے سال رمضان میں دو جماعتیں ہوتی رہیں اور پہلی جماعت میں صرف پہلی منزل پر نمازی ہوتے تھے اور دوسری منزل خالی ہوتی تھی، تو اس مسئلہ میں مفتی بہ قول کیا ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>محلے کی ایسی مسجد جس میں پانچ وقت نماز ہوتی ہو اور امام اور مؤذن بھی مقرر ہوں، اس مسجد میں ایک مرتبہ محلہ والوں نے اذان  اور اقامت کے ساتھ نما زادا کر لی ہو، تو  اذان اور اقامت کے ساتھ دوسری جماعت کرانا یا بغیر اذان کے پہلی جماعت کی ہیئت پر دوسری جماعت  کرانا راجح قول کے مطابق مکروہ تحریمی ہے، البتہ ضرورت شدیدہ ہو تو بعض شرائط کے ساتھ گنجائش ہے۔ اس مسئلہ کی مزید تفصیل کے لیے حضرت مفتی رشید احمد لدھیانوی صاحب ؒ کا رسالہ ""الوصیۃ الإخوانیۃ في حکم الجماعۃ الثانیۃ"" ( احسن الفتاوی: 3/321) کو دیکھا جا سکتا ہے۔</p><p>سوال میں ذکر کردہ پیش آنے والے مسئلہ کا حل یہ ہے کہ اگر نمازی زیادہ ہوں، تو تیسری منزل پر شامیانے وغیرہ لگاکر دھوپ سے بچنے کا انتظام کر لیا جائے اور ایک  جماعت ہی کرائی جائے۔</p>",6073,jameya-tur-rasheed,نماز کا بیان,امامت اور جماعت کے احکام
2021-12-15,https://almuftionline.com/2021/12/15/6032/,بیٹے کے نام ہوئی زمین باپ کی میراث میں شامل ہو گی یا نہیں؟,<p>والد کی حیات میں مختلف جگہوں پر زمین خریدی گئی۔ اسناد میں والد کا نام بالکل ذکر نہیں ہوا بلکہ براہ راست ایک بیٹے کو مشتری قرار دیا گیا مثلاً   بائع کا سودا مکمل طور پر بیٹے کے ساتھ طے ہو گیا   جو خط میں بیٹے کے انگشت کے ساتھ درج ہو  گیا۔ بیٹا بالغ ہو یا غیر بالغ۔ تو اس صورت میں والد کے وفات کے بعد ورثاء  میراث کا دعوی کر سکتے ہیں یا نہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگر زمین کے خرید نے کا معاملہ والد کی طرف سے تھا اور  ملکیت بھی ان  ہی کی تھی  تو محض کسی بیٹے کے ایجاب و قبول کرنے اور اس کے  نام پر کاغذات کے ہونے سے بیٹے کی ملکیت ثابت نہ ہو گی بلکہ  تمام زمینیں والد کی  ہی ہوں گی اور ان کی وفات کے  بعد دیگر ورثاء  کے درمیان تقسیم کی جائیں گی۔</p>",6032,jameya-tur-rasheed,میراث کے مسائل,میراث کے متفرق مسائل
2021-12-15,https://almuftionline.com/2021/12/15/6030/,وراثت کی تقسیم اور لے پالک بیٹے کی وراثت کا حکم,"<p>گزارش  ہے کہ ایک شخص کا انتقال ہو گیاہے ان کی اپنی کوئی اولاد نہیں تھی البتہ انہوں نے چھوٹے بھائی سے ایک بیٹا اڈاپٹ کیا ہواتھا اب مرحوم کے ورثاء میں ایک بیوہ اور دو بھائی ہیں  والدین پہلے ہی فوت ہو چکے ہیں مندرجہ زیل سوالوں کے جواب مطلوب  ہیں:</p><p>۱<span dir=""LTR"">- </span>تقسیمِ واثت کیسے ہوگی؟</p><p>۲<span dir=""LTR"">- </span>کون کونسی اشیاء وراثت میں شامل ہونگی؟</p><p>۳<span dir=""LTR"">- </span>بیوہ  اگر اپنا حصہ منہ بولے بیٹے کو دینا چاہے تو کیا حکمِ شرعی ہوگا؟</p><p>۴<span dir=""LTR"">- </span>لے پالک بیٹے کے لئے کیا حکمِ شرعی ہوگا؟</p><p>۵<span dir=""LTR"">- </span>مرحوم کی ملکیت میں ایک گھر تھا لیکن وہ انہوں نے کسی مصلحت کی خاطر اپنے برادر نسبتی کے نام کروایا ہوا تھا اب اس کا کیا حکم ہو گا؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> سوالات کے جوابات درج ذیل ہیں۔</p><p>۱  - میت کے ترکہ میں سے  سب سے پہلے اس کی   تجہیز و تکفین اور  اس کے بعد  قرض کی ادائیگی   کی جائے گی اور پھر  اگر اس  نے کسی کے لئے وصیت کی ہو تو  ایک تہائی ترکہ سے اس کی وصیت  پوری کی جائے گی۔ اس کے بعد  کل ترکہ کے  ۸ حصے  بنائے جائینگے  جن میں سے دو حصے بیوہ کو ملیں گے اور باقی چھ حصص دو بھائیوں میں برابر تقسیم   ہوں گے۔</p><p>۲-  ہر وہ قیمت والی چیز جو میت کی وفات  کے وقت  اس کی ملکیت میں ہو اور اس میں کسی اور کا حق  نہ ہو    مثلاً اس   کی نقدی، زمین، گھر، سامان وغیرہ  تو ان تمام اشیاء میں وراثت جاری ہو گی۔</p><p> (۳،۴)- لے پالک کا وراثت میں کوئی  حصّہ نہیں ہوتا  کیوں کہ وہ حقیقی اولاد نہیں ہوتا، اس کو وراثت اپنے حقیقی والد سے ملے گی، البتہ اگر بیوہ اپنا حصّہ لے پالک بیٹے کو دینا چاہے تو اس کا طریقہ یہ ہے کہ پہلے وہ اپنے حصّہ پر قبضہ کر لے اور پھر وہ لے پالک کو ہبہ کر دے۔</p><p>۵- وہ گھر بھی میت کی میراث میں شامل ہو کر تقسیم ہو گا، محض دستاویزات پر کسی اور کا نام ہونے سے وہ اس کی ملکیت  سے خارج نہ  ہو گا۔</p>",6030,jameya-tur-rasheed,میراث کے مسائل,میراث کے متفرق مسائل
2021-12-15,https://almuftionline.com/2021/12/15/6029/,مال حرام کو رشوت میں استعمال کرنے کا حکم,<p>مسئلہ یہ ہے کہ اگر کسی کے پاس حرام مال ہے اور وہ اپنے حق کی وصولیابی کے لئے رشوت میں دے دے تو کیا یہ جائز ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مال حرام کے متعلق شرعی ضابطہ اور حکم یہ کہ اگر اس  کا اصل مالک معلوم ہو اور وہ بلا عوض حاصل  کیا گیا ہو  مثلاً  سود، چوری وغیرہ  تو  اس مال کو  اسی حالت  میں مالک کو لوٹا یا جائے گا   ورنہ اس کی قیمت مالک کو دی جائے گی یعنی وہ جہاں سے آیا ہے وہیں اسے واپس کیا جائے گا ۔ اگر اصل مالک  کو  کسی بھی وجہ سے لوٹانا ممکن نہ ہو تو حرام مال  کی رقم بغیر ثواب کی نیت کے  کسی   مستحق کو صدقہ   کی جائے گی  اور اگر مال حرام بالعوض حاصل کیا گیا ہو  مثلاً حرام ملازمت کی صورت میں تو اس کا  واحد مصرف یہی ہے کہ اسے بغیر ثواب کی نیت  کے کسی مستحق کو صدقہ کیا جائے  گا ۔</p><p>  لہذا مذکورہ تفصیل کی روشنی میں  مال حرام  کو رشوت میں دینا  شرعاً  جائز نہیں ہو گا۔</p>",6029,jameya-tur-rasheed,جائز و ناجائزامور کا بیان,رشوت کا بیان
2021-12-15,https://almuftionline.com/2021/12/15/6028/,گھر کی ملکیت میں اختلاف اور اس سے متعلق دیگر مسائل کا حکم,"<p><span dir=""LTR"">1963</span>ء میں ہمارے والد اور ان کے بڑے بھائی (جو کہ ہم زلف بھی تھے ) نے برابری کی بنیاد پر ایک زمین خریدی۔ کچھ عرصے وہ پلاٹ کی صورت میں خالی پڑی رہی (8 سے 10 سال )، جب تعمیر کا مرحلہ آیا تو باہمی رضامندی سے نیچے بڑے بھائی نے اور اوپر چھوٹے بھائی نے اپنے اپنے خرچہ  پر اپنے پورشن بنا لئے۔ یہاں یہ بات قابل ذکر ہے کہ گیٹ، چار دیواری اور بنیاد تک میں برابری کی بنیاد پر پیسے ادا کئے۔</p><p>20 ، 22 سال تک بغیر کسی اختلاف کے سب پر امن زندگی گزارتے  رہے، جب لیز کا وقت آیا تو دونوں  بھائیوں نے کیا معاملات طے کئے (یہ نہیں معلوم ) کہ کاغذات بڑے بھائی کے نام پر ہیں اور دونو ں فریقوں کے پاس  اپنے والد کی جانب سے کوئی تحریری ثبوت بھی نہیں ہیں کہ انہوں نے اس معاملے میں آپس میں کیا  طے کیا، کیونکہ کاغذات بڑے بھائی کے نام پر ہیں تو اس لئے دنیا اور آخرت میں ہر قسم کی جوابدہی سے بچنے کے لئے ہم زمین میں اپنا حق چھوڑ رہے ہیں۔</p><p>اس کے بعد بڑے بھائی نے ضرورت کے تحت باہمی رضا مندی سے ہمارے پورشن کے اوپر ایک اور پورشن  تعمیر کیا  اور پھر کچھ عرصے بعد ہمارے  تایا اور تائی کا انتقال ہو گیا جبکہ ہمارے والدین حیات تھے اور کافی عرصے بغیر کسی رکاوٹ کے پورے حق ملکیت کے ساتھ وہاں   رہتے رہے ۔ جب ہمارے بھائیوں نے اپنا گھر بنایا تو والدین سمیت سب نئے گھر میں شفٹ ہو گئے۔ تقریباً  17سال اس پورشن پر ہمارا تالا لگا رہا اور ابھی بھی سامان سمیت ہماری کسٹڈی میں ہے، اس دوران  انہوں نے کبھی بھی ہمارے والدین سے اس بارے میں کوئی  بات نہیں کی جبکہ ہمارے والدین کافی عرصے حیات رہے۔ والدین کی وفات کے بعد ان کی جانب سے وقتاً فوقتا ہمارے پورشن کو خرید نے کی بات ہوئی اور مختلف رقم آفر کرتے رہے لیکن دونوں جانب سے بات  نہیں بنی۔</p><p>اب اچانک ان کی جانب سے یہ بات سامنے آئی کہ ان کے والد نے ہمدردی کی بنیاد پر ہمارے والد کو اپنے (والد)     خرچ پر پہلی منزل بنانے  کی اجازت دی۔ ایک طرف وہ یہ کہتے ہیں کہ یہ آپ کے والدین نے اپنے ہی خرچے پر بنایا ہے لیکن  آپ نے اس میں رہ کر اپنا پورا فائدہ اٹھایا ہے۔ لہذا جو خرچہ آپ کے والد کا تعمیر پر اس وقت ہوا تھا، آپ صرف اس رقم کے حق دار  ہیں۔ لہذا  اس رقم کے عوض ہمیں یہ پورشن فروخت کردیں۔</p><p>یہاں سب سے اہم بات یہ ہے کہ ہمارے تایا نے اپنی وصیت میں صرف گراؤنڈ اور دوسری منزل کا ذکر کیا ہے، جبکہ درمیانی (پہلی) منزل جو کہ ہمارے والد کی تھی اس کا ذکر  موجود نہیں اور نہ ہی یہ ذکر ہے کہ انہوں نے پہلی منزل ہمیں احسان کے طور بنانے کے لئے ہمدردی  کی بنیاد پر دی۔</p><p><strong>سوالات </strong></p><ol>
<li>کیا ان کا یہ کہنا کہ ہم نے حق ملکیت وہاں پہلی منزل پر رہ کر وصول کر لیا درست ہے؟</li>
<li>ان کا یہ دعوی کہ آپ صرف پرانی قیمت لینے کے حقدار ہیں درست ہے؟</li>
<li>کیا ہم اپنے پورشن کی موجودہ  بازاری قیمت (<span dir=""LTR"">Market Value</span>) لینے کے مجاز ہیں؟</li>
</ol><p>شریعت کی روشنی میں راہ نمائی فرمائیں۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ مفتی یا مجیب کی ذمہ داری سوال کے مطابق جواب لکھنا ہے، سوال میں جو کچھ لکھا گیا ہے  وہ درست ہے یا نہیں اس کی مکمل ذمہ داری  سائل پر ہے اور کسی قسم کی غلط بیانی کر کے فتویٰ لینے سے کوئی حرام  حلال نہیں ہوجاتا اور نہ کوئی حلال حرام ہو جاتا ہے، بلکہ غلط بیانی کرنے کا وبال بھی اسی سائل پر ہو گا۔ جوابات درج ذیل ہیں۔</p><p>(۱) سوال میں ذکر کردہ صورتحال کے مطابق  گھر آپ کے  تایا اور والد کے درمیان برابری کی بنیاد پر  مشترک تھا،  چنانچہ آپ کے والد  اس گھر کے آدھے  حصّہ کے مالک تھے لیکن  چونکہ آپ نے اپنے پورشن کے علاوہ گھر  اور زمین کے باقی حصے میں اپنا حق چھوڑ دیا تھا  تو اب آپ  کی ملکیت صرف آپ کے پورشن تک محدود ہے۔  لہذا  جب تک آپ اس پورشن  کے مالک ہیں تب تک تمام تر حقوق  کے بھی آپ ہی مالک ہیں اور  دوسرے فریق   کا یہ کہنا کہ آپ نے اپنا حق ملکیت وصول کر لیا ہے درست نہیں ہے ۔</p><p>(۲-۳) آپ اپنی ملکیت میں موجود پورشن میں شرعاً ہر قسم کا تصرف کر سکتے ہیں، اور دوسرے فریق کا یہ دعوی کرنا کہ آپ صرف پرانی قیمت لینے کے حقدار ہیں درست نہیں ہے، لہذا آپ اپنے گھر کو جس قیمت پر چاہیں فروخت کر سکتے ہیں، البتہ اگر آپ دوسرے فریق کے علاوہ کسی اور کو اپنا پورشن فروخت کرتے ہیں تو ان کو  شفعہ کا حق ہو گا یعنی یہ حق ہوگا کہ وہ خریدار کو طے شدہ قیمت دے کر پورشن خود رکھ لیں۔</p>",6028,jameya-tur-rasheed,خرید و فروخت کے احکام,خرید و فروخت کے جدید اور متفرق مسائل
2021-12-15,https://almuftionline.com/2021/12/15/5945/,نماز کے بعد یا قوی یا وقوی کا  گیارہ مرتبہ  ورد کرنے کا حکم,"<p>نماز کے بعد اکثر لوگ ایک ہاتھ پیشانی پر رکھ کر "" یا قوی یا قوی"" ۱۱ مرتبہ ورد کرتے ہیں، کیا یہ احادیث سے ثابت ہے؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>آپ صلی اللہ علیہ وسلم سے نماز سے فارغ ہونے کے بعد پیشانی پر دایاں ہاتھ رکھنا تو ثابت ہے،لیکن ’یا قوی  یا قوی‘کو گیارہ مرتبہ پڑھنے کا وظیفہ حدیث سے ثابت نہیں ہے ، یہ اللہ والوں اور بزرگوں کے تجربے سے ثابت  اور مفید ہے،البتہ قَويٌّ اللہ تعالی کے ناموں میں سے ہے، لہذا نماز کے بعد سر پر ہاتھ رکھ کر یَا قَوِيُّ پڑھنا جائز ہے ۔</p>",5945,jameya-tur-rasheed,ذکر،دعاء اور تعویذات کے مسائل,رسول اللہ  صلی اللہ علیہ وسلم پر درود وسلام بھیجنے کے مسائل )  درود سلام کے (
