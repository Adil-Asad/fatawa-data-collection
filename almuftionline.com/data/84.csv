issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-05-28,https://almuftionline.com/2024/05/28/12926/,بیوی کے انتقال کے بعد بچوں کاسرپرست کون ہے؟,<p>بچوں کے حصے میں جو وراثت آئے گی اس کا شرعی حکم  کیاہے ؟ شر یعت کی رو سے سرپرست بچوں کاکون ہے؟ جبکہ میں خود موجود ہُوں اور کوئی اختلاف بھی نہیں ہے ،نیز بچوں کے حصے پر میری کتنی دسترس ہے اورکتنے اختیارات ہیں؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>بچوں کے حصہ میں آنے والامال ان کی ملکیت ہے،اگربچے نابالغ ہیں توان کے حصہ  میں آنے والی رقم آپ کے پاس امانت ہے،آپ پرلازم ہے اس رقم اورمال کی حفاظت کریں،اس رقم اورمال کوبچوں کے مصالح میں خرچ کریں،اپنے ذاتی استعمال میں لاناجائز نہیں۔واضح رہے کہ بچوں کا سرپرست والدہی ہوتاہے،نابالغ بچوں کانان ونفقہ والدکے ذمہ ہی ہوتاہے اگران کی ملکیت میں مال نہ ہو،اگران کی ملکیت میں مال ہے توبچہ کے نان ونفقہ کے لئے ان کے مال میں سے خرچ کیاجاسکتاہے۔</p><h6 class=""has-text-align-right"">حوالہ جات</h6><h5><h5>فی رد المحتار (ج 24 / ص 43):</h5>
<h5>لا يجوز أن يهب شيئا من مال طفله ولو بعوض ،لأنها تبرع ابتداء۔</h5>
<h5>وفی الفتاوى الهندية (ج 11 / ص 442):</h5>
<h5>ونفقة الصبي بعد الفطام إذا كان له مال في ماله هكذا في المحيط۔</h5>
</h5><p>محمد اویس</p><p>دارالافتاء جامعة الرشید کراچی</p><p>   ۱۹/ذی قعدہ ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12926,jameya-tur-rasheed,میراث کے مسائل,میراث کے متفرق مسائل
2024-05-28,https://almuftionline.com/2024/05/28/12927/,مرحومہ کی زمین پرمکان تعمیرکرنےکی صورت میں میراث کی تقسیم,<p>ہم زوجین نے باہمی  رضامندی سے بیوی کی زمین پر مکان بنایا تھا اور زبانی طے کیا تھا کہ مل کر قرض وغیرہ کی ادائیگی کریں گے جوکہ ہوگیاہے ، ابھی میری شادی بچوں کی خالہ سے ہونی ہے تو کیا ہم اس مکان میں رہائش رکھ سکتے ہیں؟ جبکہ اس میں بچوں کا حصہ بھی آئے گا ؟ کیا جو مکان مل کر تعمیر کیا وہ سارا وراثت میں جائے گا ؟</p><p>اگر میں بچوں کو مکمل دینا چاہوں تو کیا حکم ہے؟ جبکہ میں جوان ہوں اور دوبارہ شادی بھی کرنی ہےجوکہ  بچوں کی خالہ سے ان شاء اللہ ہو گی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>واضح رہے کہ زمین مرحومہ کے ترکہ میں شامل ہے،اس لئے اس میں تمام ورثہ کاحق ہے،تعمیراگرآپ نے اپنی ذاتی رقم سے کی ہے توتعمیرکے مالک آپ  ہیں،لہذااس صورت میں خالی زمین کی قیمت اورتعمیرکے ساتھ قیمت معلوم کرلی جائے،خالی پلاٹ کی قیمت میں سےبچوں کے حصہ میں آنے والی رقم بچوں کے لئے الگ کرلی جائے اور آپ پوری جگہ کے مالک بن جائیں، واضح رہے کہ اگرآپ اپناحصہ بچوں کے لئے چھوڑدیں یہ توبہت ہی اچھاہے۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد اویس</p><p>دارالافتاء جامعة الرشید کراچی</p><p>   ۱۹/ذی قعدہ ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12927,jameya-tur-rasheed,میراث کے مسائل,میراث کے متفرق مسائل
2024-05-28,https://almuftionline.com/2024/05/28/12928/,بہبودفنڈ اورانشورنس کی مدمیں ملنے والی رقم میں میراث کاحکم,<p>بیوی سرکاری ملازمہ تھیں ، بہبود فنڈ کے نام سے جورقم ملے گی تواس کاحق دارکون ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>جو رقم ملازم کی زندگی میں اس نے وصول کرلی ہو،یا وہ  زندگی میں قانونی طور پر اس کا اس طرح حقدار ہوگیا ہو کہ وہ اس کا مطالبہ کرسکتا ہو تو  وہ اس کے ترکہ میں شامل ہوکر ورثہ میں تقسیم ہوگی،جبکہ وہ رقم جو اس کی زندگی میں اسے نہ ملی ہو اور نہ قانونی طور پر وہ اس کا اس طرح سے مستحق بنا ہو کہ اس کے مطالبے کا اسے حق حاصل ہوگیا ہو،بلکہ اس کی وفات کے بعد ادارے کی جانب سے اس کی فیملی کے مخصوص افراد کے نام جاری ہوتی ہوتو وہ ترکہ میں شامل نہیں ہوگی،بلکہ خاص انہیں افراد کی ملک ہوگی جن کے نام ادارے کی جانب سے جاری کی گئی ہو، بہبودفنڈ کی مدمیں دی جانے والی رقم  بھی سرکارکی طرف سے امداد کے طورپردی جاتی ہے،لہذاجس کے نام پریہ رقم جاری ہوگی تووہ اس کاحق دارہے،ترکہ میں شامل نہیں ہوگی،یہی حکم انشورنس کی مد میں ملنے والی رقم کاہے،جس کے نام پرجاری ہوگی تووہ اس کاحق دارہے۔</p><h6 class=""has-text-align-right"">حوالہ جات</h6><h5><h5>۔۔۔۔</h5>
</h5><p>محمد اویس</p><p>دارالافتاء جامعة الرشید کراچی</p><p>     ۱۹/ذی قعدہ ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12928,jameya-tur-rasheed,میراث کے مسائل,میراث کے متفرق مسائل
2024-05-27,https://almuftionline.com/2024/05/27/14749/,شوہر کے مکرجانے کی صورت میں نکاح کے اثبات کا طریقہ,"<p>ایک شخص نے ایک عورت سے گواہان کی موجودگی میں نکاح کیا اور قاضی صاحب نے نکاح پڑھایا،اس موقع پر عورت کی جانب سے بھی گواہان موجود تھے،شادی کے کچھ عرصے بعد تک زوجین اکٹھے رہے،اس دوران عورت کے ہاں ایک بچی کی ولادت ہوئی،پھر شوہر نے عورت کو طلاق دے دی،یہ شخص ایک سیاسی آدمی ہے،اس نے اپنی سیکٹری سے نکاح کیا تھا،لیکن اب یہ شخص نکاح سے انکاری ہے اور قاضی و گواہان جو کہ اس کے اپنے ہی تھے وہ بھی انکاری ہیں،البتہ نکاح کی تقریب میں عورت کی طرف سے جو گواہان تھے وہ گواہی دینے کو تیار ہے کہ نکاح ہوا تھا اور یہ بچی اسی مرد کی ہے،نکاح کے موقع پر اس شخص نے کہا تھا کہ یہ ریکارڈ میں نادرا میں جمع کرادوں گا،لیکن اس نے یہ ریکارڈ بھی جمع نہ کروایا،اب چونکہ شوہر،گواہان اور قاضی اس نکاح سے انکاری ہوگئے ہیں تو عورت اب اس نکاح کو شرعا کیسے ثابت کرسکتی ہے؟</p><p>عورت نے اس کو کورٹ میں چیلنج کردیا ہے اور <span dir=""LTR"">DNA </span>کی درخواست بھی دائر کردی ہے۔</p><p>تنقیح: نکاح کی مجلس میں لڑکی کی جانب سے صرف اس کے والدین موجود تھے،بقیہ افراد شوہر کی جانب سے تھے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>شوہر کے انکار کی صورت میں نکاح کے ثبوت کے لئے شرعا نکاح کا اقرار یا شہادت کا نصاب(یعنی دو نیک اور قابل اعتماد مرد یا ایک مرد اور دو عورتیں) ضروری ہے،اس کے بغیر نکاح ثابت نہیں ہوگا،لیکن والدین کی گواہی اولاد کے حق میں قبول نہیں ہوتی،تاہم نکاح کے معاملے میں ایسے افراد کی گواہی بھی قابل قبول ہے جو خود تو نکاح کی مجلس میں شریک نہ ہوئے ہوں،البتہ  انہیں دو نیک اور قابل اعتماد مردوں یا ایک مرد اور دو عورتوں نے اس نکاح کی خبر دی ہو۔</p><p>لہذا صورتِ مسئولہ میں نکاح کے اثبات کے لئے لڑکی کے والدین کے علاوہ مذکورہ بالا صفات کے حامل دومردوں یا ایک مرد اور دو عورتوں کو بطورِ گواہ پیش کرنا ہوگا،اس کے بغیر شوہر کے انکاری ہونے کی صورت میں نکاح ثابت نہیں ہوگا۔</p><h6 class=""has-text-align-right"">حوالہ جات</h6><h5><h5>""الدر المختار"" (3/ 21):</h5>
<h5>""(و) شرط (حضور) شاهدين (حرين) أو حر وحرتين (مكلفين سامعين قولهما معا) على الأصح (فاهمين) أنه نكاح على المذهب بحر (مسلمين لنكاح مسلمة ولو فاسقين أو محدودين في قذف أو أعميين أو ابني الزوجين أو ابني أحدهما، وإن لم يثبت النكاح بهما) بالابنين"".</h5>
<h5>قال العلامة ابن عابدین رحمہ اللہ:"" (قوله: وإن لم يثبت النكاح بهما) أي بالابنين أي بشهادتها، فقوله: بالابنين بدل من الضمير المجرور، وفي نسخة لهما أي للزوجين، وقد أشار إلى ما قدمناه من الفرق بين حكم الانعقاد، وحكم الإظهار أي ينعقد النكاح بشهادتهما، وإن لم يثبت بها عند التجاحد وليس هذا خاصا بالابنين كما قدمناه"".</h5>
<h5>""البحر الرائق "" (7/ 80):</h5>
<h5>""(قوله :والولد لأبويه وجديه وعكسه) أي لم تقبل شهادة الفرع لأصله والأصل لفرعه للحديث ولأن المنافع بين الأولاد والآباء متصلة ولهذا لا يجوز أداء الزكاة إليهم فتكون شهادة لنفسه من وجه"".</h5>
<h5>""معین القضاة والمفتین"" (ص:39)</h5>
<h5>""الاصل فی الشھادة ان تکون مبنیة علی معاینة الشاھد الا ان بعض الاشیاء ممایتعذر علی کثیر من الناس مشاھدتھا فتقبل فیہا الشھادة بالتسامع لئلاتضیع حقوق الناس ،لکن الشھادة بالتسامع انما تقبل اذا اشتھرت لدی الشاھد باحد طریقی الشھرة اماالشھرة حقیقة او حکمیة وھی ان تکون بشھادة عدلین او عدل وعدلتین"".</h5>
<h5>""الدر المختار"" (5/ 471):</h5>
<h5>""(فله الشهادة بذلك إذا أخبره بها) بهذه الأشياء (من يثق) الشاهد (به) من خبر جماعة لا يتصور تواطؤهم على الكذب بلا شرط عدالة أو شهادة عدلين إلا في الموت، فيكفي العدل ولو أنثى وهو المختار ملتقى وفتح، وقيده شارح الوهبانية بأن لا يكون المخبر منهما كوارث وموصى له"".</h5>
<h5>قال العلامة ابن عابدین رحمہ اللہ : (قوله عدلين) يعني ومن في حكمهما وهو عدل وعدلتان كما في الملتقى"".</h5>
</h5><p>محمد طارق</p><p>دارالافتاءجامعۃالرشید</p><p>18<span dir=""LTR"">/</span>ذی قعدہ1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14749,jameya-tur-rasheed,دعوی گواہی کے مسائل,متفرّق مسائل
2024-05-27,https://almuftionline.com/2024/05/27/14750/,شوہر کے نکاح سے انکار کی صورت میں ثبوتِ نسب کا حکم,<p>اسی طرح یہ بھی بتائیں کہ بچی کی نسبت کس کی طرف ہوگی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>چونکہ شوہر نکاح سے انکاری ہے،اس لئے مذکورہ بالا طریقے سے نکاح ثابت کئے بغیر اس بچی کا نسب بھی اس شخص سے ثابت نہیں ہوگا۔</p><h6 class=""has-text-align-right"">حوالہ جات</h6><h5><h5>""المحيط البرهاني في الفقه النعماني ""(9/ 333):</h5>
<h5>""وإذا أقر الرجل بالزنا بامرأة حرة أو أمة، وادعت المرأة نكاحاً جائزاً أو فاسداً؛ لا يثبت النسب من الرجل وإن ملكه؛ لأن النكاح لم يثبت بقولهاو لما أنكر الزوج النكاح، بقي الفعل زنا في حق الزوج كما أقر، وبالزنا لا يثبت النسب وإن ملكه الزاني إلا أنه يعتق عليه إذا ملكه؛ لأنه جزؤه وإن لم يكن منسوباً إليه شرعاً، وكما لا يثبت الإنسان الرق على نفسه لم يثبت له الرق على جزئه ولا حد عليه، فقد عرف في كتاب «الحدود» أن الحد يسقط بدعوى أحد الواطئين النكاح وعليه العقر؛ لأن الوطء الحرام في دار الإسلام لا يخلو عن عقوبة أو غرامة وتعذر إيجاب العقوبة فتجب الغرامة، وكذلك إذا أقامت شاهداً واحداً لا يثبت النسب من الرجل وإن كان الشاهد عدلاً؛ لأن شهادة شاهد واحد ليست بحجة في إثبات النكاح، فصار وجودها في حق ثبوت النكاح والعدم بمنزلة وعليه العقر، وعليها العدة؛ لأن العدة حق الله تعالى، وقول الواحد العدل حجة في حقوق الله تعالى، فيثبت النكاح بهذه الشهادة في حق وجوب العدة، وإن لم يثبت في حق ثبوت النسب؛ لأن ذلك من حقوق العباد.</h5>
<h5>قال في «الأصل» : وكذلك إذا أقام الرجل شاهداً واحداً على النكاح لا يثبت النسب من الرجل، يريد به: إذا كان الولد في يد المرأة، وكذلك إذا أقام شاهدين غير أنهما لم يزكيا، أو كانا محدودين في قذف أو أعميين، فإني لا أثبت النسب، وأوجب المهر والعدة؛ لأن النكاح لا يثبت بشهادة الفاسقين والأعميين والمحدودين في القذف، كما لا تثبت بشهادة الواحد، فصار الجواب في هذه الصورة نظير الجواب في الشاهد الواحد"".</h5>
</h5><p>محمد طارق</p><p>دارالافتاءجامعۃالرشید</p><p>18<span dir=""LTR"">/</span>ذی قعدہ1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد طارق  غرفی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14750,jameya-tur-rasheed,نکاح کا بیان,نسب  کے ثبوت کا بیان
2024-05-27,https://almuftionline.com/2024/05/27/12753/,بلیوں کی ویڈیو ز انسٹا گرام سے  اٹھا کر فیس بک پر  شیئر کرنے  کا حکم,"<p> جیسا کہ آج کل ہر کوئی چینل یا پیج مونیٹائز کروا کر ارننگ کرنے کے چکر میں ہے۔ایسا ایک کام ہے ،جس میں کرنا یہ ہے کہ انسٹاگرام سے <span dir=""LTR"">cats</span> کے پیج کی ویڈیو اٹھا کر اس میں تھوڑی بہت ایڈیٹنگ کر کے فیس بک پر اسی نام سے پیج بنا کر وہاں اپلوڈ کرنا،اس پیج کو پھر مونیٹائز کروانا اور چونکہ پاکستان میں ابھی فیس بک سے ارننگ سٹارٹ نہیں ہوئی تو اس لیے کسی باہر کے ملک کے رہنے والے کو ایڈمن بنا کر اس سے ارننگ کرنا۔ارننگ ہر ویڈیو کے ویوز کے حساب سے ہو گی۔ (چاہے جس ملک کے لوگ دیکھیں اور ویوز ملیں) بہت سے لوگ آج کل اس طریقے سے ارننگ کر رہے ہیں۔کیا یہ ارننگ جائز ہے ؟ اگر نہیں تو کس وجہ سے؟</p><p> اور  اگر یہ پیج اپنا نہ ہو ،مثلا کسی اور نے ٹیم بنا کر کام کروانا ہو۔میرا کام اس ٹیم کی نگرانی اور انکو انسٹاگرام سے ویڈیو کا لنک دیناہو،باقی ایڈیٹنگ کر کے فیس بک پر اپلوڈنگ ٹیم نے خود کرنی ہواور میں نے صرف چیک کر لینا ہو کہ وقت پر اپلوڈ کی ہے یا نہیں ، اتنے سے کام کی سیلری مقرر کروا کر لیناجیسے کوئی بھی جاب ہوتو یہ کیسا ہے؟ کیا لے سکتے ہیں؟ کیوں کہ ڈائریکٹ پیج سے ارننگ تو مقرر نہیں ہے ،جتنے ویوز بڑھیں گے اتنی ارننگ زیادہ ہوگی ،دونوں صورتوں کی رہنمائی فرما دیجیے گا۔</p><p><strong>تنقیح :</strong> سائلہ نے بتایا کہ انسٹا گرام پر پیج کے مالک کی اجازت کے بغیر ہم ویڈیو اٹھا کر ایڈیٹنگ کےبعد اس کو  فیس بک پر شیئر کرتے ہیں  ۔ اصل مالک  عام طورپر اس  پر راضی نہیں ہوتا اور پتہ چلنے پر ا س کو اختیار حاصل ہوتا ہے کہ ویڈیو کو اسٹرائیک کرے جس کےبعد وہ پیج  ہمارے کسی کام کانہیں رہتا ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>    انسٹا گرام پر ویڈیو آپلوڈ کرنے سے ویڈیو کے مالک  کو کاپی رائٹس  حاصل ہوتے ہیں،جس کی وجہ سے ایک متعین مدت تک  اس کی اجازت کے بغیر ا س ویڈیو کو نشر کرنے کی اجازت نہیں ہوتی ۔ لہذا صورت مسولہ میں انسٹا گرام سے آپ کا مالک کی اجازت کے بغیر ویڈیو اٹھا کر ا س کو فیس بک پر  نشر کرنا اور پیج مونیٹائز کرنا ناجائز   اور باعث گناہ ہے اور کمائی  حرام  ہوگی  ، چاہے پیج آپ کا اپنا ہو یا کسی دوسرے  کے بنائے ہوئے پیج کی نگرانی کرکے  متعین کمیشن وصول کریں۔</p><p>درج ذیل شرائط کے ساتھ   یہ کام جائز  ہے :</p><p>1.         اگر  کاپی رائٹس  کی مدت  باقی ہو تو  اصل مالک سے ویڈیو نشر کرنے کی اجازت لی گئی ہو۔</p><p>2.         ویڈیو عورت کی تصاویر   اور  بیک گراؤنڈ میں لگی ہوئی موسیقی سے پاک ہو۔</p><p>3.       بلی کو تکلیف  دےکر اور اس پر ظلم کرکے اس کی  منظر کشی نہ کی گئی ہو، مثلا گلے میں رسی ڈال کر لٹکانا ، یا بلی کودیوار پر  چڑھتے  ہوئے   رسی  کھینچ کر گرانا، شیشہ  وغیرہ یو ں کھڑ ا کرنا کہ بلی کے  ٹکرانے  سے وہ  اس پر گر جائے   وغیرہ۔</p><p>4.       بلی کو ڈرا کر اس کی منظر کشی نہ کی گئی ہو، مثلا اچانک سامنے آکر ڈرانا ، دم کے پیچھے کوئی چیز   باندھ کر ڈرانا وغیرہ۔</p><p>5.          انسٹاگرام او رفیس بک  دونوں کے  قوانین کی  پابندی کی جائے، چاہے وہ ایڈمن سے متعلق ہو ں یا دیگر امور سے  ۔</p><h6 class=""has-text-align-right"">حوالہ جات</h6><h5><h5><strong>صحيح مسلم (4/ 1760):</strong></h5>
<h5>عن أبي هريرة، أن رسول الله صلى الله عليه وسلم قال: «عذبت امرأة في هرة، لم تطعمها، ولم تسقها، ولم تتركها تأكل من خشاش الأرض»۔</h5>
<h5><strong>سنن أبي داود (3/ 55)</strong></h5>
<h5>عن عبد الرحمن بن عبد الله، عن أبيه، قال: كنا مع رسول الله صلى الله عليه وسلم في سفر، فانطلق لحاجته فرأينا حمرة معها فرخان فأخذنا فرخيها، فجاءت الحمرة فجعلت تفرش، فجاء النبي صلى الله عليه وسلم فقال: «من فجع هذه بولدها؟ ردوا ولدها إليها»</h5>
<h5><strong>المستدرك على الصحيحين للحاكم (4/ 257)</strong></h5>
<h5> عن عبد الله بن عباس، رضي الله عنهما أن رجلا أضجع شاة يريد أن يذبحها وهو يحد شفرته، فقال النبي صلى الله عليه وسلم: «أتريد أن تميتها موتات هلا حددت شفرتك قبل أن تضجعها» هذا حديث صحيح على شرط البخاري ولم يخرجاه ""</h5>
<h5><strong>الدر المختار وحاشية ابن عابدين (رد المحتار) (1/ 405)</strong></h5>
<h5>(وللحرة) ولو خنثى (جميع بدنها) حتى شعرها النازل في الأصح (خلا الوجه والكفين) فظهر الكف عورة  على المذهب (والقدمين) على المعتمد، وصوتها على الراجح وذراعيها على المرجوح  ۔</h5>
</h5><p>نعمت اللہ</p><p>دارالافتاء جامعہ الرشید،کراچی</p><p>18<span dir=""RTL"">/ذی قعدہ/</span>1445<span dir=""RTL"">ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",12753,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2024-05-27,https://almuftionline.com/2024/05/27/12754/,زمین کی تعیین کیے بغیر پلاٹس کے فائلز  بیچنے کا حکم,"<p>میرے ایک عزیز  ""ح ""نے  ہماری برادری  میں  نادرن بائی پاس کے قریب رہائشی اسکیم بنام  سکینہ فاطمہ کے  پلاٹس اس طرح  سے بیچے  کہ صرف فائل دےکر فی پلا ٹ  تین لاکھ  کم و بیش روپے کےحساب  سے برادری  کےافراد  کو فروخت کئےاور جگہ بتادی کہ نادرن  بائی پاس  پر فلا ں جگہ یہ پلاٹ ہیں اور جاکر دکھائی ،کچھ افراد نے جاکر جگہ  بھی دیکھی کہ ایک  ویران  غیر آباد  علاقہ تھا ،جس سے  شک  میں   پڑ کر کچھ  لوگوں نے تو  اپنی فائلیں   واپس دے کر ""ح ""سے  اپنے پیسے وصول کر لیے  ،پھر ایک سال کے اند ر  دوبارہ نیا معاملہ  کرکے تین لاکھ  والے پلاٹ  دوبارہ ""ح ""سے ڈھائی  لاکھ  میں خرید لیے۔ واضح رہے  کہ پلا ٹ میں پوری  فائل کے پیپر تھے  جن کا بعد  میں صحیح  ہونا شک میں ہے ۔</p><p> اب باقی برادری  کےافراد کے سامنے  یہ مسئلہ  ہے کہ بغیر دیکھے  پلاٹ  کی فائل خرید  لی ، کئی سال بعد جاکر جگہ دیکھی  تو بالکل غیر آباد  ، نہ اسکیم  کی چاردیواری ،نہ پلاٹو ں کی  مارکنگ  ، نہ دور دراز تک  آبادی کا امکان ۔بہرحال اس جگہ کےمشاہدہ  کےبعد اسکیم کےدفتر میں جاکر اصل کاغذات طلب کرنے  پر بھی تسلی بخش جواب نہ ملا ، پھر سرکاری دفاتر سے معلوم  ہوا کہ یہ اسکیم  حکومت سے منظور نہیں ہے اور الٹا حکومت کی نا دہندہ ہے  ، یہاں یہ بات واضح ہو کہ ہماری برادری   کے افراد کے پاس  جو فائلیں ہیں  ان پر ایکسٹینشن لکھا ہوا ہےجس کا مطلب  یہ ہواکہ نادرن بائی پاس   کے علاوہ  کہیں اور بھی  یہ جگہ ہوسکتی ہے  جس کو کسی نے بھی نہیں دیکھا ہے  کہ یہ جگہ کہاں ہے ، اسکیم والے  ایکسٹینشن  کی جگہ  کبھی بحریہ ٹاون  کےبرابر میں  بتلاتے  ہیں ،کبھی نادرن بائی  پاس  کےقریب   بتلاتے  ہیں ۔ بعض افراد نے  تو  رعب دکھا کر اپنے پیسے  اسکیم کے دفتر  سے  وصول  کرلیے ہیں  ۔</p><p> اس تمہید کےبعد  برادری  کےبعض نیک لوگو ں  کی طرف سے  یہ سوال ہےکہ ہم سے  تو یہ گناہ ہوا کہ بغیر  تحقیق کے صرف  فائل خرید کر زمین پر قبضہ نہیں کیا اور بائع پر بھروسہ کر کے دھوکہ کا شکا ر ہوگئے  ، بعض نے  دھوکہ کے شکار ہونے کے  بعد ""ح""سے  تین لاکھ میں خریدے گئے  پلاٹ  دوبارہ ""ح"" کو ڈھائی  لاکھ میں فروخت کیے۔ تو صرف فائل کو دوبارہ فروخت کرنے اور اس لی گئی رقم کا کیا حکم ہے کہ حلا ل ہے یا حرام؟</p><p> دوسرا سوال یہ ہے  کہ جن کے پاس اب تک  فائلیں  موجود ہیں  اور اکثر  کے علم میں  یہ بات آچکی  ہے کہ یہ دھوکہ ہوسکتا ہے، کیونکہ  پانچ سال  بعد بھی   اسکیم  کی جگہ  بالکل  ایسی ہے جیسے  پانچ سال  پہلے تھی، تو  ایسے افراد  بھی  رعب دکھا کر  اپنے پیسے واپس"" ح ""سے لینا چاہ رہے ہیں   ،کیونکہ شرافت سے  تو ملنا مشکل ہے  تو ان کےلیے  اس طرح  اپنے پیسے وصول کرنا  جائز  ہوگا؟</p><p>تحقیق سے یہ بھی  معلوم  ہوا کہ  اسکیم والوں  نے  ایک بروکر  ""ف  ""کو فائلیں  صرف پینتالیس  ہزار میں فروخت  کیں  پھر""ح"" اور"" ف"" نے مل کر یا صرف"" ح ""نے  دوستوں  اور عزیز اقارب  میں   تین  لاکھ روپے  فی فائل فروخت کیے۔ برادری کے افراد کے بقول  انہوں نے  صرف ""ح ""کی ظاہری  دینداری  کو دیکھ کر  اعتماد  کیا تھا  اور خرید وفرخت   اور مروجہ  ترغیب  جو کہ  بروکر حضرات دیتے ہیں مثلا  اتنے ماہ میں  یہ پلاٹ   اتنے  کا بک جائے گا یا میں بکوا دوں گا وغیرہ کا بھی"" ح"" نے ہمارے ساتھ معاہدہ کیا تھا ،لہذا  ""ح"" ہی ذمہ دار ہے،  اس کو ہی رعب دکھا کر  اپنے  پیسے  وصول  کرنے کا ارادہ   ہے ، برادری  کے افراد چاہتے ہیں کہ  متاثرہ  افراد  کے بڑوں  کے پاس یہ معاملہ  لےکر  جائیں  تاکہ وہ اصل قصوروار کو سامنے  لا سکیں او ر آسانی سے فیصلہ ہو جائے ۔ متاثرین  کی شرعی کوتاہی کے ساتھ  قصور وار  کو بھی شریعت کی روشنی میں   ظاہر کیا جائے  کہ متاثرین کس سے  اپنا حق  وصول کرسکتے ہیں؟</p><p>  آخر میں  وضاحت یہ ہےکہ برادری کے افراد  جب اسکیم  والوں کے  دفتر جاتے ہیں تو وہ  جواب  دیتے ہیں کہ ہم یہ فائلیں ""ف"" بروکر کو فروخت کرچکے ہیں  اور رسیدیں فائلوں  میں ہیں  اور جب ""ف"" بروکر کے پاس جاتے ہیں تو وہ کہتا ہےکہ  میرا ان پلاٹوں یا فائلوں  سے  کوئی واسطہ نہیں ، جس سے  یہ فائلیں  تم لوگو ں  نے خریدی  ہیں   یعنی   ""ح  ""سے، اس سے  رابطہ کر و ۔بروکر""  ف""  سے فائل  میں موجو د  پینتالیس ہزار کی پلاٹ  کی خریداری  کی رسید  کے بارے  میں معلوم کیا جاتا ہے  تووہ بالکل  تسلی بخش  جواب نہیں  دیتا ہے  سوائے  اس کے  کہ تم  لوگو ں  نے جس سے پلاٹ لیا ہے،  اسی سے  رابطہ کر و  ،مجھے  معلوم  نہیں ہے  ۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> پلاٹ کی بیع کےصحیح ہونے کےلیے یہ شرط ہے کہ پلاٹ کاسائز اور جگہ متعین ہو۔ صورت مسؤلہ میں پلاٹس کی جگہ  شروع ہی سے معلوم  نہیں، اس لیےاسکیم والوں کا ""   ف"" بروکر اور"" ح "" کا رشتہ داروں کو  پلاٹس کی فائلز بیچنا   ناجائز ہے،جس کو فسخ کرنا فریقین پر لازم ہے،  فسخ  کرنےکےلیے فریقین کی رضامندی  شرط نہیں، بلکہ  ہر فریق دوسرے فریق کو اطلاع د ے کر یک طرفہ طورپر   فسخ کرسکتا ہے۔ فسخ کرنے کے بعد ہر  خریدار کو اس کی ادا کردہ قیمت لوٹا نا لازمی ہے، قیمت کے واپس نہ  کرنے   پر کورٹ میں  اس کے خلاف دعوی دائر کیا جاسکتا ہے ۔جن رشتہ داروں نے  پیسے وصول کرلیے ہیں ان کا پیسے  لینا جائز ہے۔دوسرے لوگ بھی اپنے پیسے  وصول کر سکتے ہیں۔</p><h6 class=""has-text-align-right"">حوالہ جات</h6><h5><h5><strong>مجلة الأحكام العدلية (ص: 43)</strong></h5>
<h5>(المادة 214) : بيع حصة شائعة معلومة كالثلث والنصف والعشر من عقار مملوك قبل الإفراز صحيح.</h5>
<h5><strong>مجلة الأحكام العدلية (ص: 41)</strong></h5>
<h5>(المادة 200) : يلزم أن يكون المبيع معلوما عند المشتري</h5>
<h5>(المادة 201) يصير المبيع معلوما ببيان أحواله وصفاته التي تميزه عن غيره مثلا لو باعه كذا مدا من الحنطة الحمراء أو باعه أرضا مع بيان حدودها صار المبيع معلوما وصح البيع.</h5>
<h5><strong>فقہ البیوع(377/1)</strong></h5>
<h5>فان بیع قطعۃ غیر معینۃ من جملۃ القطعات لایجوز عند الامام  ابی حنیفۃ رحمہ اللہ تعالی،ویجوز عند صاحبیہ.والظاہر انہ ان کانت جھالۃ التعیین تفضی الی المنازعۃ،فالاخذ بقول الامام ابی حنیفۃ اولی،وان لم تکن مفضیۃ الی المنازعۃ،فقول الصاحبین اولی بالاخذ.</h5>
<h5><strong>مجلة الأحكام العدلية (ص: 73)</strong></h5>
<h5>(المادة 372) لكل من المتعاقدين فسخ البيع الفاسد إلا أنه إذا هلك المبيع في يد المشتري , أو استهلكه , أو أخرجه من يده ببيع صحيح , أو بهبة من آخر أو زاد فيه المشتري شيئا من ماله كما لو كان المبيع دارا فعمرها , أو أرضا فغرس فيها أشجارا , أو تغير اسم المبيع بأن كان حنطة فطحنها وجعلها دقيقا ; بطل حق الفسخ في هذه الصور.</h5>
</h5><p>نعمت اللہ</p><p>دارالافتاء جامعہ الرشید،کراچی</p><p>18<span dir=""RTL"">/ذی قعدہ/</span>1445<span dir=""RTL"">ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",12754,jameya-tur-rasheed,خرید و فروخت کے احکام,زمین،باغات،کھیتی اور پھلوں کے احکام و مسائل
2024-05-27,https://almuftionline.com/2024/05/27/12755/,آئی ایس ایم مارٹ (ISMMART)گروپ آف  انڈسٹریز میں انویسٹمنٹ کا حکم,<p> میرے  قریبی رشتہ دار  آئی ایس ایم مار ٹ گروپ آف انڈسٹریز   میں اپنا پیسہ انویسٹ کرنے  کے بارے میں  سوچ رہے ہیں ،جس سے پہلے  وہ اس  کی شرعی حیثیت معلوم کرنا چاہتے ہیں ۔</p><p> کمپنی کے مالک کا نام  شوکت مروت ہے جوکہ اپنے ایگریمنٹ  میں مفتی  تقی عثمانی  صاحب  کے فتوی  کا دعوی بھی کرتاہے۔ شوکت مروت کے انویسٹمنٹ  پلان میں  درج ذیل  چیز یں قابل غور ہیں:</p><p> <strong>ٹریڈنگ پلان</strong> : اس پلان  میں کمپنی  دعوی کرتی ہے  کہ کمپنی  کی  پہلے  سے موجود مختلف   تجارتی سرگرمیوں  کا انویسٹر حصہ  بن جائے گا، جس میں  ملک کے مختلف  شہروں میں موجود ریسٹورنٹ ، پلازے  وغیرہ  سے آنے والی آمدنی کا کچھ حصہ انویسٹر کو دیا جائے گا جوکہ سادہ الفاظ میں  انویسٹر کے انویسٹنگ اماونٹ کا پندرہ تا انیس  فی صد حصہ ہے ۔ ٹریڈنگ پلان کے درج ذیل  دو اقسام ہیں :</p><p>  پہلی   قسم میں انویسٹر  تین سال  تک کمپنی  کے پاس  اپنا پیسہ رکھواتا ہے اور کمپنی  ماہانہ  اسے  پندرہ تا انیس  فی صد منافع دیتی ہے۔ اس دورانیے میں  اگر  انویسٹر دو سال  سے  پہلے اپنی  بیسک انویسٹمنٹ اماونٹ واپس لینا چاہے گا تو اس اماونٹ میں سے  کچھ  حصہ کمپنی  کا ٹ کر باقی  رقم  لوٹا دے گی اور دو سال کے بعد  رقم پوری  واپس کی جائے  گی ۔</p><p> دوسری قسم  کوکا رپوریٹ یا لم  سم  بھی کہا جاتاہے ۔ اس میں ماہانہ پرافٹ کے بجائے  چارہ ماہ بعد  انویسٹ کی گئی  رقم کے ساتھ  ہی ستر تا نوے فی صد پرافٹ ملتا ہے۔</p><p> معاہدہ میں  کمپنی  اس چیز کی سو فی صد  ذمہ داری  لیتی ہے کہ  انویسٹر کی رقم کو کسی  حرام  جگہ پر نہیں لگا یا جائے گا ۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی کمپنی  میں انویسٹمنٹ  کرنے کے لیے درجہ ذیل باتو ں کا پایا جانا ضروری ہے:</p><p>1.  وہ کمپنی <span dir=""LTR"">SECP</span> کے ہاں رجسٹرڈ ہو جس کا سرٹیفیکیٹ اس کے پاس موجود ہواور اس کو عوام سے پیسہ لینے کی اجازت ہو۔</p><p>2.  کمپنی کا بنیادی کاروبار حلال ہو۔</p><p>3.  جس پیمانے پر کمپنی لوگو ں سے پیسے جمع کررہی ہو اس   کے اثاثے   اور حقیقی کاروبار اتنا ہو۔</p><p>5.  کمپنی مستند مفتیا ن کرام کی نگرانی   میں چل رہی ہو۔</p><p>  ایس ای سی پی  کےہاں  آئی  ایس ایم مارٹ  گروپ آف انڈسٹریز کو عوام سے  پیسے لینے کی اجازت نہیں ،  ایس ای سی پی   نے اپنی  ویب سائٹ پر  اس کو غیر قانونی  کمپنیوں کی فہرست میں شامل کیا ہے  اور  <span dir=""LTR"">25</span> ستمبر <span dir=""LTR"">2023</span>  کو ایک     پریس ریلیز  میں عوام کو اس میں انویسٹمنٹ کرنے سے  منع کیا ہے ، اس لیے  مذکورہ کمپنی میں انویسٹمنٹ کرنا جائز نہیں ، کیونکہ  انتظامی امور میں حکومت وقت کے مروجہ قوانین  کی پابندی لازمی ہے۔</p><p>دار العلوم کراچی کے  جدید فتوی کےمطابق  اس میں انویسٹمنٹ کو ناجائز قرار دیا گیا ہے۔ لہذا جدید فتوی کےبعدشیخ الاسلام مفتی محمد تقی عثمانی دامت برکاتہم العالیہ کی طرف  منسوب قدیم  فتوی کو منسوخ سمجھا جائے گا  ،خاص کر جبکہ وہ نسبت جعلی اور غیر شرعی ہےجیسا کہ جدید فتوی میں اس با ت کی تصریح ہے۔</p><h6 class=""has-text-align-right"">حوالہ جات</h6><h5><h5><strong> القرآن الکریم (النساء :</strong><strong><span dir=""LTR"">(59</span></strong><strong>:</strong></h5>
<h5>یٰۤاَیُّهَا الَّذِیْنَ اٰمَنُوْۤا اَطِیْعُوا اللّٰهَ وَ اَطِیْعُوا الرَّسُوْلَ وَ اُولِی الْاَمْرِ مِنْكُمْۚ-فَاِنْ تَنَازَعْتُمْ فِیْ شَیْءٍ فَرُدُّوْهُ اِلَى اللّٰهِ وَ الرَّسُوْلِ اِنْ كُنْتُمْ تُؤْمِنُوْنَ بِاللّٰهِ وَ الْیَوْمِ الْاٰخِرِؕ-ذٰلِكَ خَیْرٌ وَّ اَحْسَنُ تَاْوِیْلًا۔</h5>
<h5><strong>Press Release by SECP on 25 Sep 2023: </strong></h5>
<h5><strong>SECP warns public against </strong><strong>investing in ISMMART Group </strong></h5>
<h5>ISLAMABAD, Sep 25: The Securities and Exchange Commission of Pakistan (SECP) has</h5>
<h5>issued a warning advising the general public against investing in fraudulent investment schemes</h5>
<h5> of ISMMART Group.</h5>
<h5>The SECP has noticed that an entity, namely “Ismmart Group”, owned by Shaukat Ullah Khan,</h5>
<h5>is prima facie raising deposits from the public by promising them unrealistic monthly returns<strong>. It</strong></h5>
<h5><strong> is clarified that the said entity does not hold any license to collect deposits from the public. </strong></h5>
<h5>It is pertinent to mention here that SECP had imposed penalties on Shaukat Ullah Khan for marketing such illegal investment schemes through companies of <strong>Shaukat Marwat Group</strong>. In addition, he has been disqualified from becoming chief executive or director of any company in Pakistan, and matter has been referred to the National Accountability Bureau (NAB), which has already initiated an inquiry against Mr. Shaukat Ullah Khan and his companies.</h5>
<h5>Since Mr. Shaukat Ullah Khan is not eligible to form a company, he has registered 12 new</h5>
<h5>companies through his family members and other associates. Further, in order to give the public,</h5>
<h5> the impression that Issmart Group is a large business group with a global presence, he has also</h5>
<h5>registered a number of 1-pound companies with Companies House UK. The website and social</h5>
<h5>media accounts of the companies of Ismmart Group are as follows:</h5>
<h5>Website: www.ismmatindustries.com/</h5>
<h5>Instagram: https://www.instagram.com/ismmartofficial/</h5>
<h5>Twitter: https://twitter.com/ismmartgroup?lang=en</h5>
<h5>YouTube: https://www.youtube.com/channel/UCGYHxUXTA6geRkDURGv0Lxg</h5>
<h5>LinkedIn: https://www.linkedin.com/company/ismmart-group-of-industries</h5>
<h5>Facebook: https://www.facebook.com/ismmartgroupofficial/</h5>
<h5><strong>The names of companies of Ismmart Group have been added to the list of companies engaged</strong></h5>
<h5><strong> in unauthorized activities, available on SECP’s website</strong>. SECP has also initiated investigation</h5>
<h5>proceedings against companies of Ismmart Group; however, Mr. Shaukat Ullah Khan has</h5>
<h5>challenged the investigation proceedings in the Honorable Islamabad High Court, which has</h5>
<h5>restrained SECP from passing the final investigation order.</h5>
<h5><strong>SECP WARNS THE PUBLIC NOT TO DEPOSIT / INVEST FUNDS with Mr. Shaukat </strong></h5>
<h5><strong>Ullah Khan and companies of Ismmart Group in whatsoever form and or arrangement, as </strong></h5>
<h5><strong>they are not allowed to accept deposits/ investments from anyone.</strong></h5>
</h5><p>نعمت اللہ</p><p>دارالافتاء جامعہ الرشید،کراچی</p><p>18<span dir=""RTL"">/ذی قعدہ/</span>1445<span dir=""RTL"">ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12755,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2024-05-27,https://almuftionline.com/2024/05/27/12758/,لفظ آزاد کےساتھ طلاق دینے اور موسوس کی طلاق  کا حکم,"<p>میری شادی کو تقریبا ایک مہینہ ہوا تھا تو میری بیوی کی مجھ  سے کسی بات پر لڑائی ہوئی- ہم گاڑی میں کہیں جا رہے تھے- لڑائی ختم ہونے کے بعد میں نے اس کو جذباتی کرنے کے لئے کو ئی پانچ  ، چھ بار بولا کہ"" آج کے بعد سے تم میری طرف سے آزاد ہو"" اور ساتھ ایک  دفعہ یہ بھی بولا کہ"" نکاح کا رشتہ قائم رہے گا ""اور ایک بار یہ بھی بولا کہ"" جو ذمہ داریاں الله نے میرے اوپر فرض کی ہیں وہ میں پوری کرتا رہوں گا""۔  میرا کہنے کا مطلب یہ تھا کہ تم جو مرضی کرو،میں تمہارے کسی معاملے میں دخل اندازی نہیں کروں گا اور نہ ہی تم سے کسی قسم کی محبّت جتاؤں گا،بس بطور شوہر  اپنی ذمہ داریاں پوری کرتا رہوں گا-</p><p> میرے وہم و گمان میں بھی نہیں تھا کہ لفظ آزاد سے بھی طلاق ہو جاتی ہے ۔ ذہن میں خیال آنے پر یوٹیوب پر سرچ کرنے سے معلوم ہوا کہ بعض کےہاں یہ صریح اور بعض کےنزدیک کنایہ  طلاق کے الفاظ ہیں ۔</p><p> ایک دو دن بعد ایک بار میری بیوی نے مجھے مذاق میں کہا کہ ""آپ آزاد ہیں میری طرف سے"" تو جواب میں میں نے بغیر سوچے سمجھے کہہ دیا کہ"" تم بھی آزاد ہو میری طرف سے""- بعد میں میرے ذہن میں آیا کہ یہ تو مذاکرہ طلاق تھا تو میں نے تجدید نکاح کر لی کہ اگر پہلی یا دوسری صورت میں اگر طلاق ہوئی ہے تو میں دوبارہ نکاح کر لوں -</p><p> اس کے بعد میں اپنی ریسرچ کی وجہ سے وسوسوں کا مریض بن گیا اور مجھے کنایہ الفاظ میں وہم ہونے لگ گیا - میں کچھ بھی بولتا تو مجھے لگتا کہ میں طلاق کی نیّت سے کہہ رہا ہوں- وسوسوں کے مریض بننےکے بعد تقریبا کوئی ایک سو جگہ مجھے ایسے لگتا ہے کہ میں طلاق دے چکا ہوں-  آخر کار ماہر نفسیات کے پاس گیا اور انہوں  نے مجھے <span dir=""LTR"">OCD</span> کی بیماری بتائی- میں نے اپنا علاج کروانا شروع کیا جو اب تک جاری ہے۔</p><p><strong>میرے سوال:</strong></p><p>1.      کیا لفظ آزاد جو میں نے دو بار استعمال کیا اس سے کوئی کنایہ یا صریح طلاق تو نہیں ہوئی؟</p><p>2.       اگر دو دارالافتا ءکی رائے میں اختلاف ہو تو میں آسانی والے قول پر عمل کر سکتا ہوں؟</p><p> میں نے آپ کی ویب سائٹ پر پڑھا ہے کے وسوسوں کے مریض کی طلاق نہیں ہوتی- وسوسوں کے مریض سے آپ کی کیا مراد ہے؟ میری صورت ایسے نہیں ہے کہ میرے دماغ میں آیا کہ میں طلاق دیتا ہوں اور منہ سے نکل گیا ہو۔ بلکہ مجھے ایسا محسوس ہوتا ہے کے میں نے صریح یا کنایہ الفاظ بول دیئے ہیں۔ میں بیوی سے کچھ بات بھی کروں جس میں کنایہ الفاظ کا احتمال ہو تو مجھے ہمیشہ ایسا لگتا کہ میں طلاق کے مطلب سے بول رہا ہوں۔ مجھے ایسا محسوس ہوتا ہے کہ میرے اندرکوئی چیز ہے جو میرا دماغ اسی مطلب کی طرف لے کر جاتی ہے۔ مثال کے طور بیوی کو بولوں گا: رہنے چلی جاؤ تو ایسا محسوس ہوگا کہ کہنے کا مطلب ہے ہمیشہ کے لئے چلی جاؤ،یا بیوی کا فون کاٹوں گا تو ایسا لگے گا طلاق کی نیت سے کاٹا ہے ،اس سے طلاق ہو جائے گی، یا صبح آفس جاتے ہوئے اللہ حافظ بولوں گا تو لگے گا کہ طلاق کے مطلب سے بول دیا ہے۔ یہ اس طرح کی ۱۰۰ مثالیں ہیں جو ابھی ذہن میں نہیں ،لیکن ہمیشہ ایسا ہی لگتا ہے کہ طلاق کے مطلب سے بول رہا ہوں۔ اِسی طرح جب پانی پیتا ہوں تو ایسا لگتا ہے بیوی کے لئے منہ سے طلاق نکل رہا ہے۔ جہاں بھی ہوں لیکن پانی نگلتے ہوئی دماغ بیوی کی طرف ہی جاتا ہے اور ایسا لگتا ہے کہ بیوی کو کہہ رہا ہوں۔ تو کیا ان سب صورتوں کو دیکھ کر آپ مجھے وسوسوں کا مریض سمجھیں گیں یا نہیں؟ کیا میری طلاق ہوگی یا نہیں ہوگی؟</p><p> وہم اور وسوس کی وجہ سے منہ بند کر کے میں زبان ہلا کر کچھ دفعہ ( ٹی ایل اے کیو) بول چکا ہوں۔ ایک بار  کہتے ہوئےدماغ بیوی کی طرف بھی گیا ہے ، کہنا کچھ اور چاہ رہا تھا لیکن یہ بول دیا۔ منہ بند تھا لیکن زبان ہل رہی تھی اور کانوں تک تھوک ہی کی آواز آئی اور گلے سے کوئی آواز نہ نکلی۔ پھر ۳ مفتی صاحبان سے پوچھا اور انہوں نے بتایا کے جب تک ہونٹ بند ہوں تب تک کچھ نہیں ہوتا۔</p><p><strong>تنقیح </strong>:  سائل نے  زبانی بتایا کہ پہلی مرتبہ گاڑی میں جاتے ہوئے  سیاق و سباق یہ  چل رہا تھا کہ  نئی شادی ہونے کی وجہ سے  کچھ ناراضگیا ں  پیدا ہوگئی تھی ، میکے  کے گھر سے واپسی پر گا ڑی میں بیوی غصہ ہوگئی کہ تم مجھے والدین کےگھر جانے نہیں دیتے وغیرہ وغیرہ ،  سائل نے بھی غصہ تھا۔بالاخر جب  بیوی رونے  لگی، تو    سائل نے اس کو جذباتی بنانے کےلیے  نارمل  لہجہ میں لفظ آزاد کے جملے کہے تھے ۔یوٹیوب سے سرچ کرنے پر طلاق کنائی وغیرہ کی بحث سامنے آنے پر بندہ پریشان ہوگیا تھا ، بیوی  کو بھی  بتا یا تھا اس لیےاس کو بھی اس بات کا علم تھا  ، ایک رات اسی سوچ میں ڈوبا ہوا تھا ، پریشان دیکھ کر بیوی نے چھیڑنے کےلیے  کہا کہ"" آج کے بعد تم میری طرف سے آزاد ہو""، جس پر سائل نے  پریشانی کے عالم میں  بلاسوچے سمجھے یہ جواب دیا کہ"" تم بھی میری طرف سے  آزاد ہو ، میرا دماغ خراب نہیں کرو۔"" اس کےبعد نئے مہر کےساتھ والدین اور بالغ بہن کےسامنے  تجدید نکا ح کیا۔ سائل کے  ارسال  کردہ طبی رپورٹ   کی ایک دیندار  ڈاکٹر  سے تصدیق کروائی۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p> لفظ ""تم میری طرف سے آزاد ہو"" لفظ کنائی ہے   جس سے  ‏ طلاق کی نیت یا سیاق وسبا ق میں طلاق کا قرینہ پائے  جانے کے بغیر  طلاق  نہیں ہوتی ۔صورت مسولہ میں گاڑی میں جاتے ہوئے آپ کی نیت طلاق کی نہیں تھی  اور طلاق کا کوئی قولی یا عملی   قرینہ بھی نہیں پایا جارہا ہے،اس لیے گاڑی میں کہے  ہوئے  جملوں سے کوئی  طلاق نہیں ہوئی ۔</p><p> پریشانی کے عالم میں  بیوی کی باتوں کے جواب میں اگر   آپ نے  حالت غصہ  میں  ہوش وحواس میں یہ جملے  ""تم بھی میری طرف سے آزاد ہو ، میرا دماغ خراب نہیں کرو "" کہے تھے  تواس  سے  ایک طلاق ہوگئی تھی ،تاہم تجدید نکا ح کرنے    کے بعد  اب پریشان ہونے  کی کوئی ضرورت نہیں اور گر حالت غضب میں نہیں کہےتھے تو کوئی طلاق  نہیں ہوئی تھی۔</p><p>    ڈاکٹروں سے  وقتا فوقتا  اپنی چیک اپ کراتے رہیں،  جب  تک وہ تندرست قرار نہ دیں،  اس وقت تک غیر ارادی  یا مشکوک طور پر  طلاق کے الفاظ کہنے سے طلاق واقع نہیں ہو گی ،  بات بات پر طلاق کے خیالات آنےکی دھیان نہ دیں۔ ان وسوسوں کا ایک ہی علاج ہے کہ  ان  پر کان نہ دھریں اوراپنا علاج جاری رکھیں۔</p><p> کسی مسئلہ  میں علماء کا اختلا ف ہوتو  متعلقہ  فیلڈ میں جس عالم کے علم اور تقوی پر بھروسہ ہو، اس کی رائے پر عمل کرنا چاہئے اور اگر سب پر اعتماد ہو تو جس کے علم اور تقوی پر زیادہ اعتماد ہو اس کی رائے اور فتوی پر عمل کریں اورجہاں کسی ایک کو دوسرے پر ترجیح معلوم نہ ہو تو کسی بھی ایک کی  رائے پر عمل کر سکتے ہیں، اگر چہ اس میں آسانی کیوں نہ ہو، البتہ عبادات کے معاملہ میں احتیاط والی رائے پر عمل بہترہےاورمعاملات ومعاشرت سے متعلق مسائل میں آسانی وسہولت پر مبنی رائے پر عمل کی بھی جائز ہے۔</p><p>اپنے  سوالات کے جوابات  مختلف ویب سائٹس پر ڈھونڈنے  کے بجائے  سب سے بہتر یہ ہے کہ کسی مستند دارالافتاء سے   ان کی تحریر ی جوابات حاصل کیا کریں   ، ورنہ بذریعہ فون کسی مستند دارالافتاء سے ان کے جوابات  پوچھ لیا کریں۔</p><h6 class=""has-text-align-right"">حوالہ جات</h6><h5><h5><strong>الدر المختار وحاشية ابن عابدين (رد المحتار) (3/ 299):</strong></h5>
<h5>بخلاف فارسية قوله : ‌سرحتك وهو "" رهاء كردم "" لأنه صار صريحا في العرف على ما صرح به نجم الزاهدي الخوارزمي في شرح القدوري. ..ثم فرق بینہ و بین سرحتک فإن ‌سرحتك كناية ،لكنه في عرف الفرس غلب استعماله في الصريح ،فإذا قال "" رهاكردم "" أي ‌سرحتك ،يقع به الرجعي مع أن أصله كناية أيضا، وما ذاك إلا ؛لأنه غلب في عرف الفرس استعماله في الطلاق، وقد مر أن الصريح ما لم يستعمل إلا في الطلاق من أي لغة كانت... وأما إذا تعورف استعماله في مجرد الطلاق لا بقيد كونه بائنا يتعين وقوع الرجعي به كما في فارسية سرحتك ومثله ما قدمناه في أول باب الصريح</h5>
<h5><strong>الدر المختار وحاشية ابن عابدين (رد المحتار) (3/ 300):</strong></h5>
<h5>ونحو اعتدي واستبرئي رحمك، أنت واحدة، أنت حرة، اختاري أمرك بيدك سرحتك، فارقتك لا يحتمل السب والرد... ويقع بالأخيرين وإن لم ينو لأن مع الدلالة لا يصدق قضاء في نفي النية لأنها أقوى لكونها ظاهرة، والنية باطنة...</h5>
<h5>والحاصل أن الأول يتوقف على النية في حالة الرضا والغضب والمذاكرة، والثاني في حالة الرضا والغضب فقط ويقع في حالة المذاكرة بلا نية، والثالث يتوقف عليها في حالة الرضا فقط، ويقع حالة الغضب والمذاكرة بلا نية</h5>
<h5><strong>الدر المختار وحاشية ابن عابدين (رد المحتار) (3/ 242):</strong></h5>
<h5><strong>فالذي ينبغي التعويل عليه في المدهوش ونحوه إناطة الحكم بغلبة الخلل في أقواله وأفعاله الخارجة عن عادته،</strong> وكذا يقال فيمن اختل عقله لكبر أو لمرض أو لمصيبة فاجأته: فما دام في حال غلبة الخلل في الأقوال والأفعال لا تعتبر أقواله وإن كان يعلمها ويريدها لأن هذه المعرفة والإرادة غير معتبرة لعدم حصولها عن الإدراك صحيح كما لا تعتبر من الصبي العاقل، نعم يشكل عليه ما سيأتي في التعليق عن البحر. وصرح به في الفتح والخانية وغيرهما، وهو: لو طلق فشهد عنده اثنان أنك استثنيت وهو غير ذاكر، وإن كان بحيث إذا غضب لا يدري ما يقول وسعه الأخذ بشهادتهما وإلا لا اهـ مقتضاه أنه إذا كان لا يدري ما يقول يقع طلاقه وإلا فلا حاجة إلى الأخذ بقولهما إنك استثنيت، وهذا مشكل جدا، وإلا أن يجاب بأن المراد بكونه لا يدري ما يقول أنه لقوة غضبه قد ينسى ما يقول ولا يتذكره بعد، <strong>وليس المراد أنه صار يجري على لسانه ما لا يفهمه أو لا يقصده إذ لا شك أنه حينئذ يكون في أعلى مراتب الجنون</strong>، ويؤيده هذا الحمل أنه في هذا الفرع عالم بأنه طلق وهو قاصد له، لكنه لم يتذكر الاستثناء لشدة غضبه، هذا ما ظهر لي في تحرير هذا المقام، والله أعلم بحقيقة المرام ثم رأيت ما يؤيد ذلك الجواب، وهو أنه قال في الولوالجية: إن كان بحال لو غضب يجري على لسانه ما لا يحفظه بعده جاز له الاعتماد على قول الشاهدين، فقوله لا يحفظه بعده صريح فيما قلنا والله أعلم۔</h5>
<h5><strong>الدر المختار وحاشية ابن عابدين (رد المحتار) (4/ 224)</strong></h5>
<h5>فلا تصح ردة مجنون، ومعتوه وموسوس،</h5>
<h5> (قوله وموسوس) بالكسر ولا يقال بالفتح ولكن موسوس له أو إليه أي تلقى إليه الوسوسة، وقال الليث: الوسوسة حديث النفس، وإنما قيل موسوس لأنه يحدث بما في ضميره وعن الليث لا يجوز طلاق الموسوس قال: يعني المغلوب في عقله، وعن الحاكم هو المصاب في عقله إذا تكلم يتكلم بغير نظام كذا في المغرب.</h5>
</h5><p> نعمت اللہ</p><p>دارالافتاء جامعہ الرشید،کراچی</p><p>18<span dir=""RTL"">/ذی قعدہ/</span>1445<span dir=""RTL"">ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>نعمت اللہ بن نورزمان</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",12758,jameya-tur-rasheed,طلاق کے احکام,الفاظ کنایہ سے طلاق  کا بیان
2024-05-27,https://almuftionline.com/2024/05/27/12756/,تین طلاق دینے اور اس کے بعد ساتھ رہنے کا حکم,"<p>شوہر کا بیان:</p><p>میں مسمیٰ ظہور حسین عرضی نویس کے پاس اسٹامپ پیپر پر طلاق لکھوانے گیا، میں نے اس سے کہا کہ طلاق لکھ دیں، اس نے تین دفعہ ( طلاق ۔ طلاق ۔ طلاق ) لکھ دی۔ میں نے طلاق نامہ  پڑھے بغیر گھر میں لا کر رکھ دیا اور بیوی کو نہیں بتایا۔ جب بھی  میرا بیوی سے جھگڑا ہوتا تھاتو میں اس کو کہتا تھا کہ میں نے تمہیں طلاق دیدینی ہے ۔ بالآخر میں نے وہ عرضی نویس کے ہاتھ کا لکھا طلاق نامہ مارچ 2024ء کو بیوی کے ہاتھ میں تھما دیا،  جس میں تین طلاقیں لکھی ہوئی تھیں۔ اسٹامپ پیپر میں دو نوٹس کا بھی ذکر ہے، حالانکہ میں نے کوئی نوٹس نہیں بھجوائے ، نہ میرے علم میں ہےاور نہ ہی میری بیوی کو کوئی نوٹس موصول ہوئے ہیں ۔ میں سمجھتا تھا کہ شریعت میں ایک  ہی طلاق ہوتی ہے اور میں نے نوٹس پر طلاق ۔ طلاق ۔ طلاق (۳دفعہ) لکھا ہوا دیکھا بھی نہیں۔  برائے کرم شریعت کی روشنی میں میری راہنمائی فرمائی جائے۔ عرضی نویس کے لکھےہوئے اسٹامپ پیپر کی کاپی لف ہے ۔</p><p>بیوی کا بیان:</p><p>اللہ رکھی دختر محمد شریف  کا کہنا ہے کہ میں نے تین دفعہ  طلاق، طلاق، طلاق کہتے ہوئے خودسنا ہے اور اس بات کے گواہ  گاؤں کے عالم دین مولانا اکرم صاحب  بھی ہیں ۔</p><p>سوال یہ ہے کہ اب ہمیں  آپس میں دوبارہ میاں بیوی والا رشتہ  قائم کرنے کے لئے کیا کرنا ہوگا؟ ایک ہی گھر میں بات چیت کئے بغیر رہنا کیسا ہے؟ جبکہ آمنا سامنا ہو جاتاہے اور پردے کا اہتمام بھی  نہیں  ہوسکتا۔ خاوند کا کھانا پکانا ، ان کے کپڑے دھونا اور گھر کی صفائی کرنا کیسا ہے؟ میری ایک جواں سال بیٹی  نویں جماعت میں زیرِ تعلیم ہے، والدہ ہونے کی حیثیت سے اس کی سرپرستی اور اخلاقی تربیت بہت ضروری ہے، میں اس کواپنے میکے میں یا   کہیں اور  بھی نہیں رکھ سکتی۔</p><p>وضاحت از مجیب:</p><p>(1)۔۔۔ منسلکہ اسٹامپ پیپر پر جون 2022 کا مہینہ اور سال درج ہے، اس میں ظہور حسین صاحب اور اللہ رکھی صاحبہ کی شادی، ناچاقی اور دو نوٹس کے تذکرے کے بعد لکھا ہے: ""بالآخر۔۔مذکوریہ کے مطالبہ پر ۔۔۔اللہ رکھی مذکوریہ کو ۔۔۔ طلاق۔طلاق۔طلاق دے دی ہے۔ آج کے بعد مذکوریہ من۔۔ سے آزاد ہے، جہاں چاہے نکاح و شادی کر سکتی ہے۔""</p><p>(2)۔۔۔ سائلہ (اللہ رکھی) کے بیٹے (ماجد) سے فون پر بات ہوئی، اس نے والدہ کے حوالے سے بتایا کہ وہ کہتی ہے کہ آج سے دس، بارہ سال پہلے ہماری لڑائی ہوئی، مسجد کے امام صاحب صلح کے لیے آئے تھے، اسی مجلس میں میرے شوہر نے مجھے تین دفعہ  طلاق، طلاق، طلاق کے الفاظ کہے۔ سائلہ کے بیٹے نے اپنی والدہ سے پوچھ کر بتایا کہ اس مولوی صاحب نے طلاق کی مجلس میں ہی ہمارا دوبارہ نکاح کرادیا اور ہم آپس میں رہنے لگے۔ وہ مولوی صاحب ہمارے گاؤں کے نہیں تھے، اب وہ یہاں موجود نہیں، چلے گئے ہیں۔ ہمیں اس بات کا کچھ علم نہیں تھا، ابھی یہ بات سامنے آئی، ہم نے والدہ سے کہا کہ آپ نے یہ بات کیوں ظاہر نہیں کی تھی؟ تو انہوں نے بتایا کہ آپ سب چھوٹے تھے، اس وجہ سے میں نے کچھ نہیں کہا۔ ہماری والد اور والدہ کو اس وقت معلوم تھا کہ ہمارے لیے ساتھ رہنا درست نہیں اور یہ نکاح صحیح نہیں ہوا، لیکن صرف بچوں کی وجہ سے خاموش ہوگئے تھے۔</p><p>(3)۔۔۔ سائل (ظہور حسین) سے بھی فون پر بات ہوئی تو اس نے زبانی طلاق کا انکار نہیں کیا، بلکہ بیوی کی تصدیق کی، البتہ اس نے بتایا کہ یہ دس، بارہ سال پہلے کی نہیں، بلکہ تقریبا چار سال پہلے کی بات ہے۔ سائل نے یہ بھی بتایا کہ اسٹامپ پیپر پر موجود دستخط میرا ہی ہے اور یہ میں نے اسی وقت کیے تھے جب اسٹامپ پیپر بنایا تھا، میں چار جماعتیں پڑھا ہوا ہوں، لکھنا پڑھنا آتا ہے۔</p><p>(4)۔۔۔ سائل کے بیٹے نے بتایا: میرے والد صاحب کی عمر باسٹھ (62) سال، جبکہ والدہ کی عمر چالیس (40) سال ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں جب دس، بارہ سال یا شوہر کے قول کے مطابق چار سال پہلے ظہور حسین نے اپنی بیوی اللہ رکھی کو تین دفعہ طلاق، طلاق، طلاق کہا تھا، اسی وقت تین طلاقیں واقع ہوگئی تھیں اور ان دونوں کے درمیان حرمتِ مغلظہ ثابت ہوچکی تھی، جس کے بعد نہ تو رجوع درست تھا، نہ ہی تحلیل کے بغیر ان دونوں کا دوبارہ نکاح درست تھا۔ ان پر لازم تھا کہ اسی وقت فورا ایک دوسرے سے جدا ہوجاتے، اگر اس مولوی صاحب نے واقعۃً طلاق کی مجلس میں ان دونوں کا دوبارہ نکاح کرایا تھا تو وہ مولوی صاحب، ظہور حسین صاحب اور اللہ رکھی صاحبہ تینوں سخت گناہ گار ہوئے ہیں، ان پر لازم ہے کہ اللہ تعالیٰ کے حضور گڑگڑا کر توبہ و استغفار کریں، آئندہ ایسا گناہ نہ کرنے کا پکا عزم کریں اور اب فوراً ایک دوسرے سے علیحدہ ہوں۔ اگر ان تین طلاقوں کے بعد سے اللہ رکھی صاحبہ کو تین ماہواریاں آچکی ہیں تو اس کی عدت گزرچکی ہے، ایسی صورت میں اگر وہ کہیں اور نکاح کرنا چاہے تو کرسکتی ہے۔ بیٹی کی پرورش کا حق بلوغت تک والدہ کو ہے، بشرطیکہ وہ کوئی ایسا کام نہ کرے جس کی وجہ سے یہ حق ختم ہوتا ہو، مثلا بچی کے نامحرم سے شادی۔ بلوغت کے بعد والد اس کو اپنی تربیت میں لے سکتا ہے۔</p><p>ظہور حسین اور اللہ رکھی کا ساتھ رہنا، ایک دوسرے کے سامنے آنا اور خدمت کرنا جائز نہیں۔ اگر وہ دونوں دوبارہ نکاح کرنا چاہتے ہیں تو اس کی ایک ہی صورت ہے اور وہ یہ کہ اللہ رکھی صاحبہ کا کسی اور شخص سے نکاح ہو اور ان کے درمیان ہمبستری بھی ہو، پھر اس شخص کا انتقال ہوجائے یا وہ اپنی مرضی سے اس کو طلاق دے اور اس کی عدت گزر جائے تو اس کے بعد یہ دونوں باہم رضامندی سے دوبارہ نئے مہر پر گواہوں کے سامنے نکاح کر سکتے ہیں۔ واضح رہے کہ تین طلاق کے بعد حلالہ کی شرط پر کسی سے نکاح جائز نہیں، حدیث میں اس پر سخت وعید آئی ہے، لیکن اگر طلاق دینے کی بات طے شدہ نہ ہو، یعنی دوسرا نکاح بغیر کسی شرط کے ہو تو یہ جائز ہے، اگرچہ نکاح کرنے والے کی نیت بعد میں طلاق دینے کی ہو۔</p><p>جہاں تک منسلکہ طلاق نامہ کا تعلق ہے تو چونکہ وہ تقریبا دو سال پہلے بنایا گیا ہے، جبکہ ظہور حسین صاحب اس سے پہلے ہی اللہ رکھی صاحبہ کو تین طلاق دے چکے تھے اور ان کا نکاح ختم ہوچکا تھا، اس لیے اس طلاق نامے کا کوئی اعتبار نہیں۔</p><h6 class=""has-text-align-right"">حوالہ جات</h6><h5><h5>القرآن الکریم :</h5>
<h5>فَإِنْ طَلَّقَهَا فَلَا تَحِلُّ لَهُ مِنْ بَعْدُ حَتَّى تَنْكِحَ زَوْجًا غَيْرَهُ فَإِنْ طَلَّقَهَا فَلَا جُنَاحَ عَلَيْهِمَا أَنْ يَتَرَاجَعَا إِنْ ظَنَّا أَنْ يُقِيمَا حُدُودَ اللَّهِ وَتِلْكَ حُدُودُ اللَّهِ يُبَيِّنُهَا لِقَوْمٍ يَعْلَمُونَ<span dir=""LTR"">.</span> البقرة :[ 230]</h5>
<h5>صحيح البخاري (2/791):</h5>
<h5>حدثني محمد بن بشار قال حدثنا يحيى عن عبيد الله قال حدثني القاسم بن محمد عن عائشة أن رجلا طلق امرأته ثلاثًا فتزوجت فطلق فسئل النبی صلی الله علیه و سلم أتحل للأول؟ قال: لا حتى يذوق عسيلتها كما ذاق الأول<span dir=""LTR"">.</span></h5>
<h5>الفتاوى الهندية (1/ 532):</h5>
<h5>المطلقة ثلاثا إذا جامعها زوجها في العدة مع علمه أنها حرام عليه ومع إقراره بالحرمة لاتستأنف العدة، ولكن يرجم الزوج، والمرأة كذلك إذا قالت: علمت بالحرمة، ووجدت شرائط الإحصان<span dir=""LTR"">.</span> ولو ادعى الشبهة بأن قال<span dir=""LTR"">:</span> ظننت أنها تحل لي تستأنف العدة بكل وطأة، وتتداخل مع الأولى، إلا أن تنقضي الأولى، فإذا انقضت الأولى وبقيت الثانية والثالثة كانت هذه عدة لوطء لا تستحق النفقة في هذه الحالة، وهذا الذي ذكرنا إذا جامعها مقرا بطلاقها، وأما إذا جامعها منكرا لطلاقها، فإنها تستقبل العدة كذا في الذخيرة<span dir=""LTR"">.</span></h5>
<h5>المبسوط للسرخسي (6/ 16-14):</h5>
<h5>ولا خلاف بين العلماء أن النكاح الصحيح شرط الحل للزوج الأول بعد وقوع الثلاث عليها، والمذهب عند جمهور العلماء أن الدخول بها شرط أيضا، وقال سعيد بن المسيب رضي الله تعالى عنه ليس بشرط؛ لأن في القرآن شرط العقد فقط، ولا زيادة بالرأي، ولكن هذا قول غير معتبر، ولو قضى به قاض لا ينفذ قضاؤه، فإن شرط الدخول ثابت بالآثار المشهورة<span dir=""LTR"">…..…</span> قال: فإن تزوج بها الثاني على قصد أن يحللها للزوج الأول من غير أن يشترط ذلك في العقد  صح النكاح ويثبت الحل للأول إذا دخل بها الثاني وفارقها<span dir=""LTR"">.</span> فإن شرط أن يحللها للأول فعند أبي حنيفة رحمه الله تعالى الجواب كذلك ويكره هذا الشرط، وعند أبي يوسف رحمه الله تعالى النكاح جائز ولكن لا تحل به للأول، وعند محمد رحمه الله تعالى النكاح فاسد؛ لقوله صلى الله عليه وسلم: ""لعن الله المحلل والمحلل له""، وعقد النكاح سنة ونعمة، فما يستحق به المرء اللعن لا يكون نكاحا صحيحا، ولأن هذا في معنى شرط التوقيت، وشرط التوقيت مبطل للنكاح<span dir=""LTR"">.</span> ولكن أبو يوسف رحمه الله تعالى يقول: هذا ليس بتوقيت في النكاح، ولكنه استعجال لما هو مؤخر شرعا، فيعاقب بالحرمان، كمن قتل مورثه يحرم من الميراث<span dir=""LTR"">.</span> وأبو حنيفة رحمه الله تعالى يقول: هذا الشرط وراء ما يتم به العقد، فأكثر ما فيه أنه شرط فاسد، والنكاح لا يبطل بالشروط الفاسدة، ثم النهي عن هذا الشرط لمعنى في غير النكاح، فإن هذا النكاح شرعا موجب حلها للأول، فعرفنا أن النهي لمعنى في غير المنهي عنه، وذلك لا يؤثر في النكاح، فلهذا ثبت الحل للأول إذا دخل بها الثاني بحكم هذا النكاح الصحيح.</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>        <span dir=""LTR"">18</span>/ذو القعدۃ/1445ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",12756,jameya-tur-rasheed,طلاق کے احکام,تین طلاق اور اس کے احکام
