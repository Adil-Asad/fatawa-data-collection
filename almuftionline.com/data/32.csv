issued_at,link,title,question,answer,fatwa_number,dar_ul_ifta,category_lvl_1,category_lvl_2
2024-08-29,https://almuftionline.com/2024/08/29/13942/,بیٹی کاہبہ شدہ زمین پرقبضہ سے پہلے انتقال کرجانا,<p>ہمارے نانا مر حوم کے پاس کچھ زمین تھی جو انہوں نے اپنی کمائی سے خریدی تھی، ہمارے نانا ہماری والدہ کی زندگی میں ہمارے ماموں کو کہتے رہے کہ تم اپنی بہن (یعنی ہماری والدہ) کو اس کا حصہ دے دو، مگر ہمارے ماموں نے نہیں دیا۔</p><p>واضح رہے کہ اس کے گواہ بھی موجود ہیں اور ہمارے ماموں خود اس بات کا اقرار بھی کرتے ہیں کہ میرے والد ( ہمارے نانا ) اپنی زندگی میں میری بہن ہماری والدہ کو اس کا حصہ دینے کا کہتے رہے،ہماری والدہ ہمارے نانا کی زندگی میں بیمار ہو ئیں تو ہمارے نانا نے پر زور طریقے سے ہمارے ماموں کو کہا کہ بہن کو اس کا حصہ دے دو تاکہ وہ اپنی بیماری پرخرچ کر سکے، مگر ماموں نے ہماری والدہ کو ان کا حصہ نہیں دیا۔</p><p>پھر ہماری والدہ ہمارے نانا کی زندگی میں وفات پاگئی،ہماری والدہ کی وفات کے بعد ہمارے نانا ہمارے ماموں کو کہتے رہے کہ میری بیٹی کا حصہ میرے نو اسوں کو دے دو، مگر ہمارے ماموں نے ہماری والد ہ کا حصہ ہمیں نہیں دیا۔ اس کے بعد ہمارے نانا بھی وفات پاگئے،اس کے بعد جب ہمارے ماموں اپنے والد کی زمین والد کے نام سے اپنے نام پر منتقل کرانے لگے تو پاکستان کے قانون کے مطابق پٹوار خانہ میں ماموں کا حصہ ان کے نام اور ہماری والدہ کا حصہ ہم بھائیوں کے نام منتقل ہو گیا۔</p><p>پاکستان کے قانون اور کاغذات کے مطابق ہماری ملکیت ہونے کی وجہ سے وہ زمین نہ ماموں بیچ سکتے ہیں اور نہ ان کے بعد ان کی اولاد کے نام منتقل ہو سکےگی، کیونکہ وہ ہمارے نام پر ہے اور نہ ہمارے لئے استعمال کے قابل ہے کہ اس پر قبضہ ماموں کا ہے، ہمارے بعد قانون کے مطابق ہمارے بچوں کے نام پر منتقل ہو جائے گی اور اس کے اتنے چھوٹے چھوٹے حصے ہو جائیں گے کہ نا قابل استعمال، ناقابل فروخت اور ناقابل تقسیم ہو کر بالکل ضائع  ہو جائے گی، قانونا ہم اس کی رجسٹری فروخت کر سکتے ہیں، مگر اس میں لینے والوں کا ماموں کے ساتھ لڑائی کا خدشہ ہے جو ہم نہیں چاہتے۔</p><p>وہ زمین جو پٹوار خانہ میں ہمارے نانا سے ہمارے نام پر منتقل ہو چکی ہے، مگر اس پر قبضہ ماموں کا ہے کیا وہ ہمیں ماموں سے لینی چاہئے ؟ اور اگر ماموں نہ دیں تو کیا قانونی چارہ جوئی کر کے لینا ہمارے لئے شرعا جائز ہے ؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مرحوم نانا کااپنی زندگی میں  بیٹے کویہ کہناکہ  بیٹی کومیری زمین میں سےاس کاحصہ دیدو اوران کی وفات کے بعد نواسوں کے متعلق کہنا شرعی طورپریہ ہبہ ہے،ہبہ میں قابل تقسیم چیزکوتقسیم کرکے دیناضروری ہے،تقسیم نہ کرنے اورقبضہ نہ دینے کی صورت میں ہبہ مکمل نہیں ہوتا،صورت مسؤلہ میں چونکہ نانامرحوم نے زمین تقسیم کرکے نہیں دی ہے،اس لئے یہ ہبہ مکمل نہیں ہواتھا اوریہ زمین ناناکی ملکیت میں رہی،مرحوم ناناکے انتقال کے وقت اگران کاایک ہی بیٹاتھاتوناناکی ساری جائیدادکامالک شرعی طورپربیٹاہے،نواسوں کااس جائیداد میں اب حق نہیں،اگرنانامرحوم اپنی زندگی میں حصہ تقسیم کردیتے تو پھریہ ہبہ مکمل ہوجاتااوربیٹااس کامالک نہ رہتا،اس لئے صورت مسؤلہ میں نواسوں کاشرعی طورپرحصہ کےمطالبہ کاحق نہیں،یہ الگ بات ہےکہ ناناکے باربارکہنے کے باجود بیٹے کازمین تقسیم نہ کرناغلط تھا،اس پروہ سخت گناہ گارہیں،یہ ساری زمین ماموں کوبطوروراثت ملنے کے بعد ان(ماموں)کی اخلاقی ذمہ داری  ہے کہ اپنے والدمرحوم کے منشاکوپوراکرتے ہوئے بہن کے حصہ کی بقدر زمین بہن  کی اولاد کے حوالہ کریں اوراپنے آپ کووالد کی نافرمانی سے نکالیں، تاہم شرعی طورپر چونکہ اس زمین پران کی ملکیت ثابت ہوچکی ہے،اس لئے نواسوں کے لئے قانونی چارہ جوئی کاحق نہیں۔</p><h6 class=""has-text-align-right"">حوالہ جات</h6><h5><h5>فی تبيين الحقائق شرح كنز الدقائق (ج 14 / ص 283):</h5>
<h5>قال علماؤنا :إذا وهب مشاعا يحتمل القسمة لا يجوز سواء وهب من الأجنبي أو من شريكه ، وقال الشافعي :يجوز من الأجنبي ومن الشريك ، وقال ابن أبي ليلى: إن وهب من الأجنبي لم يجز، وإن وهب من الشريك جاز، وأجمعوا على أنه إذا وهب ما لا يحتمل القسمة فإنه يجوز.</h5>
</h5><p>محمد اویس</p><p>دارالافتاء جامعة الرشید کراچی</p><p>     ۲۳/صفر ۱۴۴۵ ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد اویس صاحب</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",13942,jameya-tur-rasheed,ہبہ اور صدقہ کے مسائل,کئی لوگوں کو مشترکہ طور پرکوئی چیز ہبہ کرنے کا بیان
2024-08-29,https://almuftionline.com/2024/08/29/13976/,انشورنس کمپنی  کو فیس ادا کرنے کی شرط کے ساتھ قرض لینے کا حکم,"<p>میں ایک نیم سرکاری ادارے میں ملازمت کرتا ہوں، ہمارا ادارہ ایسے ملازمین کو جو دس سال مدت ملازمت پوری کر لیں انہیں انٹرسٹ فری ہاؤس بلڈنگ لون کی سہولت فراہم کرتا ہے، جو کہ ماہانہ آسان اقساط میں کٹوتی کے ذریعے واپس وصول کیا جاتا ہے۔ کچھ سالوں سے اس لون (قرض) کو کمپنی نے انشورنس کروا دیا ہے، جس کا مطلب یہ ہے کہ اگر قرض کی پوری اقساط کی ادائیگی سے پہلے ملازم فوت ہو جائے تو کمپنی ملازم کے پسماندگان سے بقایا جات وصول نہیں کرے گی، تاکہ ان پر مالی بوجھ نہ بنے، اس کے لیے کمپنی تمام قرض لینے والے ملازمین سے ماہانہ قسط کے علاوہ ایک معمولی سی رقم بھی کاٹتی ہے، جسے پریمیم(<span dir=""LTR"">Premium</span>) کہا جاتا ہے، یہ اضافی رقم انشورنس کمپنی کی فیس ہے۔بہر صورت اس اضافی رقم کی کٹوتی کا مقصد ایک ہی ہے جو اوپر بیان کیا ہے۔ یعنی فوت شدہ ملازم کے گھر والوں کا بوجھ کم کرنا۔برائے مہربانی اس معاملے میں یہ رہنمائی فرما دیں کہ کیا یہ قرض لینا جائز ہے؟</p><p><strong>وضاحت: </strong>سائل نے بتایا کہ ہم جب قرض لے لیتے ہیں تو ادارہ ہماری تنخواہ سے قرض کی قسط کے علاوہ ہزار یا ڈیڑھ ہزار روپیہ اضافی کاٹ کر انشورنس کمپنی کو جمع کرواتی ہے، پھر ملازم کے فوت ہونے پر اس کے ورثاء سے بقیہ رقم لینے کی بجائے ادارہ انشورنس کمپنی سے وصول کر لیتا ہے۔ نیز کمپنی نے اپنی مرضی سے اس قرض کی پالیسی کو انشورڈ کروایا ہے، ملازم کو اس میں کوئی اختیار نہیں، البتہ انٹرسٹ فری ہاؤس بلڈنگ لون لینے اور نہ لینے میں ملازم بااختیار ہوتا ہے اور انشورنس کی پالیسی انہی ملازمین کے لیے لی جاتی ہے جو قرض کی سہولت لیتے ہیں، یہ اضافی رقم صرف قرض لینے والے ملازمین کی تنخواہوں سے ہی کاٹی جاتی ہے اور یہ کٹوتی جبری ہوتی ہے۔</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکرکی گئی صورتِ حال کے مطابق اگرچہ ملازم کا انشورنس کمپنی سے کوئی تعلق نہیں ہوتا، لیکن چونکہ ملازم ہاؤس بلڈنگ یعنی گھر بنانے کے لیے ادارے سے اپنی مرضی سے قرض لیتا ہے اور اسی قرض کی وجہ سے اس کی تنخواہ سے قسط کے علاوہ اضافی رقم کاٹی جاتی ہے، جو انشورنس کمپنی کو بطور پریمیم ادا کی جاتی ہے، اس لیے  مذکورہ معاہدے کی دو صورتیں ہیں:</p><p><strong>پہلی صورت: </strong>پہلی صورت یہ کہ قرض لیتے وقت معاہدے میں تصریح ہو کہ ملازم کی تنخواہ سے دو قسم کی رقم کاٹی جائے گی: ایک قرض کی ادائیگی کے لیے طے شدہ قسط اور دوسری انشورنس کمپنی کی فیس ادا کرنے کے لیے پریمیم۔ اس كے باوجود اگر ملازم اس معاہدے پر دستخط كرتا ہے تو یہ اس  بات کی علامت ہے کہ اس نے اپنے اختیار سے ادارے کو انشورنس کروانے کا وکیل بنایا، کیونکہ سوال میں تصریح کے مطابق ادارہ صرف انہی لوگوں کی طرف سے انشورنس کی پالیسی لیتا ہے جو ادارے سے قرض کی سہولت لیتے ہیں، اور ادارے کا ملازم کی طرف سے وکیل بن کر انشورنس کی پالیسی لینا جائز نہیں، کیونکہ انشورنس کمپنی کے ساتھ کیا گیا معاملہ سود اور جوئے پر مشتمل ہوتا ہے او یہ دونوں چیزیں شریعت کی رُو سے حرام اور ناجائز ہیں، لہذااس صورت میں ملازم کا ادارے سے گھر بنانے کے لیے قرض لینا جائز نہیں۔</p><p><strong>دوسری صورت:</strong> دوسری صورت یہ کہ قرض کے معاہدے میں انشورنس کمپنی کو ادا کی جانے والی فیس کا ذکر نہ ہو، بلکہ کمپنی اپنی مرضی سے ملازم کی اجازت اور رضامندی کے بغیر  اس کی تنخواہ سے کٹوتی کر کے انشورنس کمپنی کو فیس یعنی پریمیم ادا کرے تو یہ کمپنی کا ذاتی فعل ہو گا، ملازم کا اس سے کوئی تعلق نہ ہو گا اور نہ ملازم کے معاہدہ پر دستخط کرنے سے ادارے کا اس کی طرف سے وکیل بننا لازم آئے گا، کیونکہ معاہدے میں انشورنس کمپنی کو فیس ادا کرنے کا ذکر نہیں،  لہذا اس صورت میں ملازم کے لیے ادارے سے قرض لینا جائز ہو گا، باقی اس صورت میں انشورنس کی بنیاد پر جو بقیہ رقم ساقط ہو گی، وہ حقیقت میں ملازم کے ورثاء کے لیے ادارے کی طرف سے تبرع سمجھا جائے گا، کیونکہ ملازم کا  معاہدہ صرف ادارے سے ہی ہوا تھا،  انشورنس کمپنی کا ملازم نہیں کوئی تعلق نہیں تھا، اس لیے بقیہ رقم معاف ہونا ادارے کا احسان شمار ہو گا۔</p><p>البتہ یہ یاد رہے کہ مذکورہ بالاتفصیل ملازم کے قرض لینے سے متعلق ہے، جہاں تک ادارے کا تعلق ہے تو ادارے کی انتظامیہ بہردوصورت انشورنس کمپنی سے سود اور جوئے پر مبنی معاملہ  کرنے کی وجہ سے سخت گناہ گار ہے، اس لیے ادارے پر لازم ہے کہ  انشورنس کمپنی  سے اس طرح پالیسی لینا بند کرے۔</p><h6 class=""has-text-align-right"">حوالہ جات</h6><h5><h5>۔۔۔</h5>
</h5><p>محمد نعمان خالد</p><p>دارالافتاء جامعة الرشیدکراچی</p><p>23<span dir=""LTR"">/</span>صفر المظفر 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمد نعمان خالد</td><td><h3>مفتیان</h3></td><td>محمد حسین خلیل خیل صاحب / سعید احمد حسن صاحب</td></tr></tbody></table></figure>",13976,jameya-tur-rasheed,سود اور جوے کے مسائل,انشورنس کے احکام
2024-08-29,https://almuftionline.com/2024/08/29/14060/,وکیل کا مؤکل کی رقم ذاتی استعمال میں لانا اور اس کے لیے قسطوں پر چیز خریدنا,<p>میرے بھائی کو ریفریجریٹر کی ضرورت تھی، وقت نہ ہونے کے باعث انہوں نے مجھے پیسے دیے کہ میں خرید کر لے آؤں، میں نے پیسے لیے کہ میں لے آؤں گا۔ چونکہ مجھے پیسوں کی ضرورت تھی، اس لیے میں نے اپنی طرف سے قسطوں پر بھائی کا مطلوبہ ریفریجریٹر خرید کر ان کو دیدیا اور ان کی رقم خود رکھ لی، پھر ہر مہینے اپنی آمدنی سے وہ اقساط ادا کرتا رہا۔</p><p>سوال یہ ہے کہ کیا میرے لیے ایسا کرنا جائز تھا یا نہیں؟ ناجائز ہونے کی صورت میں اب اس کی تلافی کی صورت ہوسکتی ہے؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں ریفریجریٹر کی خریداری میں آپ اپنے بھائی کے وکیل تھے، وکیل کے پاس مؤکل کی رقم امانت ہوتی ہے، وکیل کے لیے مؤکل کی رقم ذاتی استعمال میں لانا یا عقدِ وکالت کی کسی اور شرط (مثلا انہوں نے نقد خریداری کا کہا تھا اور آپ نے ادھار معاملہ کیا) کی مخالفت کرنا جائز نہیں، اگر وہ ایسی کوئی مخالفت کرتا ہے تو وہ معاملہ مؤکل کی اجازت پر موقوف رہے گا، اگر وہ اس کو نافذ کرے گا تو نافذ ہوجائے گا، ورنہ وہ معاملہ خود وکیل کے لیے ہوگا اور وہ مؤکل کو اس کی رقم وغیرہ کا ضمان ادا کرنے کا پابند ہوگا۔</p><p>صورتِ مسئولہ میں چونکہ آپ کے بھائی ریفریجریٹر آپ سے وصول کر کے استعمال کر رہے ہیں، اس لیے اس معاملے کو نافذ اور وکالت کے معاملے کو مکمل سمجھا جائے گا، البتہ ادھار خریداری کی وجہ سے ریفریجریٹر نقد کی نسبت جتنا مہنگا ملا ہو، وہ بھی آپ اپنے مال سے ادا کرنے کے پابند ہوں گے۔ نیز امانت میں خیانت کرنے اور وکالت کی شرائط کی خلاف ورزی کرنے کی وجہ سے آپ گناہ گار ہوئے ہیں، آپ پر لازم ہے کہ توبہ و استغفار کریں اور آئندہ ایسا نہ کرنے کا پکا عزم کریں، نیز اپنے بھائی سے بھی کسی طریقے سے معافی مانگ لیں، اگر صراحتا یہ بات کہہ کر معافی مانگنا مشکل ہو تو عمومی انداز میں معافی مانگ لیں، مثلا یہ کہ: اگر آپ کا کسی بھی قسم کا کوئی حق میری طرف ہو یا مجھ سے آپ کے حق میں کسی قسم کی کوتاہی ہوئی ہو تو میں اس کے لیے آپ سے معافی مانگتا ہوں۔</p><h6 class=""has-text-align-right"">حوالہ جات</h6><h5><h5>الدر المختار (5/ 523):</h5>
<h5>( وتقيد شراؤه بمثل القيمة وغبن يسير ) وهو ما يقوم به مقوم، وهذا ( إذا لم يكن سعره معروفا وإن كان ) سعره ( معروفا ) بين الناس ( كخبز ولحم ) وموز وجبن ( لا ينفذ على الموكل وإن قلت الزيادة ) ولو فلسا واحدا، به يفتى، بحر وبناية<span dir=""LTR"">.</span></h5>
<h5>رد المحتار (5/ 523):</h5>
<h5> قوله ( وتقيد شراؤه ) لأن التهمة في الأكثر متحققة، فلعله اشتراه لنفسه، فإذا لم يوافقه ألحقه بغيره على ما مر، وأطلقه فشمل ما إذا كان وكيلا بشراء معين، فإنه وإن كان لا يملك شراءه لنفسه، فبالمخالفة يكون مشتريا لنفسه، فالتهمة باقية كما في الزيلعي،  وفي الهداية: قالوا: ينفذ على الآمر، وذكر في البناية أنه قول عامة المشايخ، والأول قول البعض، وفي الذخيرة أنه لا نص فيه بحر ملخصا<span dir=""LTR"">.</span></h5>
<h5> قوله ( ما يقوم به مقوم ) أي لم يدخل تحت تقويم أحد من المقومين، قال مسكين: فلو قومه عدل عشرة وعدل آخر ثمانية وآخر سبعة فيما بين الشعرة والسبعة داخل تحت تقويم المقومين، وتمامه فيه<span dir=""LTR"">.</span>  قوله ( وبناية ) هي شرح الهداية</h5>
<h5>المعاییر الشرعیة (635-625):</h5>
<h5>6/3 مخالفة قیود الوکالة:</h5>
<h5>6/3/1 إذا خالف الوکیل ما قیده به المؤکل، ولم تکن المخالفة إلی ما هو أفضل للمؤکل، فإن العقد موقوف علی إجازة المؤکل، سواء أ کانت المخالفة تتعلق بمحل الوکالة أم ببعضه أم بالثمن أم بصفته من حلول أو تأجیل، و سواء أ کانت المخالفة في التملك (الشراء) أم التملیك (البیع)<span dir=""LTR"">.</span></h5>
<h5>6/3/2 إذا خالف الوکیل بالشراء فاشتری بأکثر من ثمن المثل أو بأکثر مما حدده المؤکل، فإنه یضمن الفرق بین الثمن الذي اشتری به وثمن المثل<span dir=""LTR"">…….</span> الخ</h5>
<h5>·مستند معالجة المخالفة في حال تحدید ثمن البیع أو الشراء بأن یتحمل الوکیل المخالف الفرق بین الثمن الذي تصرف به وثمن المثل، هو تحقیق العدل ورفع الضرر عنه دون الوقوع في أخذ المال بالشرط، وهو ممنوع شرعا لما في ذلک من شبهة الربا، وقد ورد النص علی هذه المسألة في المغني لابن قدامة وأشار إلی أن هناك رأیا آخر بإبطال التعامل في هذه الحالة<span dir=""LTR"">.</span></h5>
<h5>المجلة (ص: 217):</h5>
<h5>مادة 1126 : قسمة الفضولي موقوفة على الإجازة قولا أو فعلا، مثلا إذا قسم واحد المال المشترك بنفسه، فلا تكون القسمة جائزة، لكن أصحابه إن أجازوا قولا بأن قالوا: أحسنت، أو تصرفوا بالحصص المفرزة تصرف الملاك، يعني بوجه من لوازم التملك، كبيع وإيجار، فالقسمة صحيحة نافذة<span dir=""LTR"">.</span></h5>
<h5>درر الحكام شرح مجلة الأحكام (3/ 122):</h5>
<h5>قسمة الفضولي موقوفة على إجازة المقسوم لهم قولا أو فعلا؛ لأن القاعدة أن كل عقد يصح فيه التوكيل يتوقف عقد الفضولي فيه على الإجازة، والقسمة هي من العقود التي يصح فيها التوكيل ( الخيرية ) .</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       <span dir=""LTR"">23</span>/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14060,jameya-tur-rasheed,وکیل بنانے کے احکام,متفرّق مسائل
2024-08-29,https://almuftionline.com/2024/08/29/14062/,امتحان اور انٹرویو میں کامیابی کے بعد ملازمت کے حق سے دستبرداری کے عوض رقم لینےکا حکم,<p>سرکاری ملازمت کے لیے ایک سیٹ خالی تھی، چار امیدواروں نے امتحان پاس کر کے انٹر ویو دیا، جن میں سے ایک کو تو مکمل ناکام یعنی فیل کر دیا گیا، جبکہ تین لوگ پاس ہوئے۔ ان میں سے پہلے نمبر پر میرا نام، دوسرے نمبر پر فرض کریں زید کا نام ہے اور تیسرے نمبر پر  کسی اور مثلا کاشف کا نام ہے۔ اگر میں ملازمت کی پیشکش قبول نہیں کرتا تو میرٹ میں دوسرے نمبر والے یعنی زید کو وہی ملازمت دی جائے گی۔</p><p>(1)۔۔۔ اب اگر زید میری منتیں کرتا ہے کہ میں ملازمت کی پیشکش قبول نہ کروں؛ کیونکہ وہ مجھ سے زیادہ مجبور ہے، اور اس ضمن میں وہ مجھے کچھ رقم، فرض کریں پچاس ہزار روپے، بھی دینے کو تیار ہے تو کیا میں اس صورت میں زید سے رقم لے کر سرکاری ملازمت کی پیشکش بہ خوشی رد کر کے زید کو وہ ملازمت حاصل کرنے کا موقع دے سکتا ہوں؟ میری لی گئی رقم کے بارے میں کیا حکم ہو گا ؟</p><p>(2)۔۔۔ کیا میں زید سے خود اپنی ملازمت  رد کرنے پر کسی معاوضہ یا رقم کا مطالبہ کر سکتا ہوں؟ اس رقم کا کیا حکم ہو گا؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>(2-1)۔۔۔ اگر سوال میں ذکر کردہ تفصیل درست ہے اور آپ واقعتًا ملازمت کے لیے منتخب ہوچکے ہیں، صرف ملازمت شروع کرنا (<span dir=""LTR"">Joining</span>) باقی ہے تو آپ اپنا یہ حق دوسرے نمبر پر آنے والے شخص کے لیے چھوڑ کر اس کے عوض اس سے رقم لے سکتے ہیں، چاہے وہ آپ کو پیش کش کرے یا آپ اس کو پیش کش کریں، دونوں صورتوں کا حکم ایک ہے۔ یہ معاملہ فقہی تکییف کے اعتبار سے ""حق الأسبقیة"" اور ""حق إنشاء العقد"" سے صلح اور تنازل کے زمرے میں آتا ہے۔</p><h6 class=""has-text-align-right"">حوالہ جات</h6><h5><h5>بحوث في قضایا فقهیة معاصرة (1/101-94):</h5>
<h5>2- حق الأسبقیة:</h5>
<h5>والنوع الثاني من الحقوق العرفیة نستطیع أن نلقبه ب ""حق الأسبقیة""، وهو عبارة عن حق التملك أو الاختصاص الذي یحصل للإنسان بسبب سبق یده إلی شیئ مباح، مثل حق التملك بإحیاء الأرض………. ولم أر في کتب الحنفیة والمالکیۃ من تعرض لمسألة بیع حق الأسبقیة، وقد ذکروا أن التحجیر تثبت به الأحقیة في إحیاء الأرض وتملکها، ولکن لم أجد حکم بیع هذا الحق عندهم، وقیاس قولهم أنه لایجوز عندهم أیضا، إلا أن یکون بطریق التنازل. </h5>
<h5>فخلاصة الحکم في بیع حق الأسبقیة: أنه وإن کان بعض الفقهاء یجوزون هذا البیع، ولکن معظمهم علی عدم جوازه، ولکن یجوز عندهم النزول عنه بمال علی وجه الصلح، والله سبحانه أعلم.</h5>
<h5>3- حق العقد:</h5>
<h5>والنوع الثالث من هذه الحقوق ما نستطیع أن نسمیه ب ""حق العقد""، ونقصد بذلك إنشاء عقد مع آخر، أو إبقائه، مثل خلو الدور والحوانیت، فإنه حق لإنشاء عقد الإجارة مع صاحب الدار أو الحانوت أو إبقائه، ومثل حق الوظائف السلطانیة أو الوقفیة، فإنه حق لإبقاء عقد الإجارة مع الحکومة أو ناظر الوقف. …………… والذي یتلخص من کلام الفقهاء في هذا الباب أن بیع حق الوظیفة لایجوز عندهم، ولکنه یجوز عند جمهور الفقهاء المتأخرین أن یتنازل صاحب الوظیفة عن حقه ویأخذ علی ذلك مالا من الذي تنازل في حقه.</h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       23/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14062,jameya-tur-rasheed,جائز و ناجائزامور کا بیان,جائز و ناجائز کے متفرق مسائل
2024-08-29,https://almuftionline.com/2024/08/29/14176/,ایک تہائی سے زیادہ مالیت کا گھر مدرسہ کے لیے وقف کرنے کی وصیت کرنا,<p>میری بہن بلقیس بانو عالمہ تھیں، اس کا ذاتی گھر تھا جس میں وہ مدرسہ چلاتی تھی، وہ اپنا گھر مدرسہ کے لیے وقف کرنا چاہتی تھی، لیکن اس صورت میں وہ اور میرے بہنوئی اس گھر میں نہیں رہ سکتے تھے، اس لیے میری بہن نے اپنا مکان میرے نام ٹرانسفر کرایا اور مجھے وصیت کی کہ ہمارے مرنے کے بعد یہ مدرسے کے لیے وقف کردینا۔ ٹرانسفر کرانے کا مقصد میری ملکیت بنانا نہیں تھا۔ میری بہن کا پچھلے سال رجب میں، جبکہ بہنوئی محمد سلطان کا اس کے دو ماہ بعد رمضان میں انتقال ہوگیا ہے۔  ابھی اس گھر میں مدرسہ چل رہا ہے۔ سوال یہ ہے کہ یہ گھر بلقیس بانو کی وراثت میں شامل ہوگا یا نہیں؟ کیا اس گھر کو بیچ کر وہ پیسے کسی اور مدرسے یا مسجد میں دے سکتے ہیں یا نہیں؟  میں چاہتی ہوں کہ اپنی زندگی میں یہ مسئلہ  حل کرلوں۔</p><p> یہ گھر بلقیس بانو کے مجموعی ترکے کے ایک تہائی سے زیادہ مالیت کا ہے؛ کیونکہ اس کی مالیت 70 سے 80 لاکھ کے درمیان ہوگی، اس گھر کے علاوہ ان کی دو دکانیں ہیں، ایک دکان کی مالیت تقریبا 45 سے 50 لاکھ تک ہوگی، دوسرے دکان کی شاید پانچ لاکھ یا اس سے کچھ زیادہ ہو، ایک پلاٹ ہے، اس کی قیمت تقریبا 2 سے 3 لاکھ تک ہوگی۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>مذکورہ سوال کے جواب سے پہلے بطورِ تمہید دو نکات سمجھنا ضروری ہے:</p><ol>
<li>انسان کو اپنے مال کی ایک تہائی حد تک وصیت کرنے کی اجازت ہے، ایک تہائی سے زیادہ وصیت پر عمل کرنا ورثا پر لازم نہیں، البتہ اگر تمام ورثا عاقل بالغ ہوں اور وہ ایک تہائی سے زیادہ وصیت پر بھی عمل کرنا چاہیں تو یہ درست ہے اور ان کو بھی اس کا اجر ملے گا۔</li>
<li>وصیت کرنے والا اگر کسی مکان وغیرہ کو وقف کرنے کی وصیت کرے تو اس کو وقف کرنا ضروری  ہوتا ہے، وقف کا مطلب یہ ہے کہ اس چیز کی ذات کو باقی رکھتے ہوئے اس</li>
</ol><p>کو خیر کے اس کام میں استعمال کیا جائے جس کی اس نے وصیت کی ہو، اس چیز کو بیچ کر اس کی رقم کسی کارِ خیر میں لگانا جائز نہیں ہوتا۔</p><p>اس تمہید کے بعد آپ کے سوال کا جواب یہ ہے کہ جب بلقیس بانو مرحومہ کا مذکورہ گھر (جس کو مدرسے کے لیے وقف کرنے کی وصیت کی ہے) اس کے مجموعی ترکہ کے ایک تہائی سے زیادہ ہے تو آپ از خود یہ پورا گھر مدرسہ کے لیے وقف نہیں کرسکتیں، نہ ہی یہ گھر بیچ کر اس کی ساری رقم کسی اور مدرسے یا مسجد میں دے سکتی ہیں، جیسا کہ پہلے نکتے میں بیان ہوا۔</p><p>دوسرے نکتے کا تقاضا یہ ہے کہ اس گھر کو بیچنا درست نہ ہو، لیکن چونکہ مجموعی ترکے کے ایک تہائی سے زیادہ ہونے کی وجہ سے اس پورے گھر کی وصیت درست نہیں ہوئی اور ورثا کی شرکت کی وجہ سے پورے گھر کو وقف کرنا ممکن نہیں، اس لیے وہ صورت اختیار کی جائے گی جو وصیت (وقف) پر عمل کے قریب تر ہو، لہٰذا اس گھر کو بیچا جائے اور اس کی قیمت کا اتنا حصہ جو بلقیس بانو کی مجموعی میراث (اس گھر کی قیمت، مذکورہ دکانوں اور پلاٹ کی قیمت اور ان کے علاوہ جو بھی چھوٹا بڑا ساز و سامان یا نقد رقم اس نے چھوڑی ہو) کا ایک تہائی ہو، کسی مدرسے کی تعمیر میں لگایا جائے، مدرسے میں رقم اس صراحت کے ساتھ دی جائے کہ یہ مدرسے کی تعمیر میں لگائی جائے۔ اگر بلقیس بانو نے لڑکوں یا لڑکیوں کے مدرسے کے لیے وقف کرنے کی صراحت کی تھی یا ان کا منشا واضح تھا کہ وہ لڑکوں کے مدرسے کے لیے وقف کرنا چاہ رہی تھی یا لڑکیوں کے مدرسے کے لیے، تو اس کے مطابق عمل کیا جائے، اور اگر ایسی کوئی بات نہیں تھی تو پھر یہ رقم لڑکوں اور لڑکیوں دونوں کےمدرسوں کی تعمیر میں لگائی جاسکتی ہے۔  </p><p>یہ اس وصیت کا اصل حکم ہوا، البتہ اگر تمام ورثا عاقل بالغ ہوں اور وہ سب اپنی رضامندی سے بلقیس بانو مرحومہ کی وصیت پر عمل کرتے ہوئے اس پورے گھر کو وقف کرنا چاہیں تو پھر اس کو آپ خود بطورِ مدرسہ چلائیں یا کسی مستند مدرسہ کی تولیت میں دیدیں اور مدرسے کے ذمہ داران کو وصیت کی تفصیل بتادیں، تاکہ وہ مرحومہ کی وصیت کے مطابق اس گھر کو مدرسے کے لیے استعمال کریں۔</p><h6 class=""has-text-align-right"">حوالہ جات</h6><h5><h5>الفتاوى الهندية (2/ 351):</h5>
<h5>ولو علق الوقف بموته بأن قال إذا مت فقد وقفت داري على كذا ثم مات صح ولزم إذا خرج من الثلث وإن لم يخرج من الثلث يجوز بقدر الثلث ويبقى الباقي إلى أن يظهر له مال آخر أو تجيز الورثة، فإن لم يظهر له مال آخر ولم تجز الورثة تقسم بينهما أثلاثا ثلثها للوقف والثلثان للورثة<span dir=""LTR"">.</span></h5>
<h5>تبيين الحقائق (3/ 326):</h5>
<h5>ولو علق الوقف بموته بأن قال: إذا مت فقد وقفت داري على كذا، ثم مات صح ولزم إذا خرج من الثلث؛ لأن الوصية بالمعدوم جائزة كالوصية بالمنافع، ويكون ملك الميت باقيا فيه حكما، فيتصدق عنه دائما، وإن لم يخرج من الثلث يجوز بقدر الثلث، ويبقى الباقي إلى أن يظهر له مال آخر أو تجيز الورثة، فإن لم يظهر له مال ولم تجز الورثة تقسم الغلة بينهما أثلاثا، ثلثه للوقف والثلثان للورثة<span dir=""LTR"">.</span></h5>
<h5>الدر المختار (4/ 348):</h5>
<h5>فلا يجوز وقف مشاع يقسم خلافا للثاني<span dir=""LTR"">.</span></h5>
<h5>حاشية ابن عابدين (4/ 348):</h5>
<h5>قوله ( فلا يجوز وقف مشاع يقسم الخ ) شمل ما لو استحق جزء من الأرض شائع، فيبطل في الباقي؛ لأن الشيوع مقارن كما في الهبة، بخلاف ما لو رجع الوارث في الثلثين بعد موت الواقف في مرضه، وفي المال ضيق؛ لأنه شيوع طارىء، ولو استحق جزء معين لم يبطل في الباقي لعدم الشيوع، بحر عن الهداية.</h5>
<h5>ولو بينهما أرض وقفاها ودفعاها معا إلى قيم واحد جاز اتفاقا لأن المانع من الجواز عند محمد هو الشيوع وقت القبض لا وقت العقد ولم يوجد هاهنا لوجودهما معا منهما وكذا لو وقف كل منهما نصيبه على جهة وسلماه معا لقيم واحد لعدم الشيوع وقت القبض وكذا لو اختلفا في وقفيهما جهة وقيما واتحد زمان تسليمهما مالهما أو قال كل منهما لقيمه اقبض نصيبي مع نصيب صاحبي لأنهما صارا كمتول واحد، بخلاف ما لو وقف كل واحد وحده وسلم لقيمه وحده فلا يصح عند محمد لوجود الشيوع وقت العقد، وتمكنه وقت القبض، إسعاف.</h5>
<h5>وفيه أيضا: وقفت دارها على بناتها الثلاث، ثم على الفقراء، ولا مال لها غيرها ولا وارث غيرهن، فالثلث وقف والثلثان ميراث لهن، وهذا عند أبي يوسف، خلافا لمحمد اه، أي لأنه مشاع حيث لم تقسمه بينهن.   </h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       23/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>مفتی محمد صاحب / محمد حسین خلیل خیل صاحب</td></tr></tbody></table></figure>",14176,jameya-tur-rasheed,وصیت کا بیان,متفرّق مسائل
2024-08-29,https://almuftionline.com/2024/08/29/14181/,دوسرے شخص کے چینل سے مواد اٹھا کر اپنے اکاؤنٹ پر ڈالنا اور کمائی کرنا,"<p>پاکستان میں اب ٹک ٹاک (<span dir=""LTR"">Tik Tok</span>) کی مونیٹائزیشن ہوجاتی ہے، جس سے لوگ کمائی کرتے ہیں۔ ایک شخص کا یوٹیوب چینل ہے، وہ اس سے کمائی کرتا ہے، لیکن ٹک ٹاک پر اس کا اکاؤنٹ نہیں ہے تو کیا کسی اور کے لیے یہ جائز ہے کہ وہ اس کے یوٹیوب چینل سے مواد (<span dir=""LTR"">Contents</span>) اٹھا کر اس میں ایڈیٹنگ کرے، پھر اس کو اپنے ٹک ٹاک اکاؤنٹ پر لگائے، اس سے اپنا اکاؤنٹ مونیٹائز کرائے اور اس سے کمائی کرے؟ یہ کمائی حلال ہوگی یا حرام؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کسی دوسرے شخص کے مواد (<span dir=""LTR"">Contents</span>) کو اس کی اجازت کے بغیر اپنے اکاؤنٹ یا چینل پر ڈالنا اور اس سے رقم کمانا جائز نہیں، اس سے بچنا لازم اور ضروری ہے۔</p><p>واضح رہے کہ اپنا مواد یا دوسرے شخص کا مواد اس کی اجازت سے اپنے اکاؤنٹس اور چینلز پر اپلوڈ کر کے (ان پر چلنے والے اشتہارات) کے ذریعے کمائی بھی مطلقا جائز نہیں، بلکہ چند شرائط کے ساتھ مشروط ہے، جن کی تفصیل بوقتِ ضرورت معلوم کی جاسکتی ہے۔</p><h6 class=""has-text-align-right"">حوالہ جات</h6><h5><h5>.</h5>
</h5><p>     عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       <span dir=""LTR"">23</span>/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>مفتی محمد صاحب / محمد حسین خلیل خیل صاحب</td></tr></tbody></table></figure>",14181,jameya-tur-rasheed,جائز و ناجائزامور کا بیان,خریدو فروخت اور کمائی کے متفرق مسائل
2024-08-29,https://almuftionline.com/2024/08/29/14182/,قسطیں وقت سے پہلے ادا کرنے کی وجہ سے قیمت کم کرنا,<p>میں نے ایک موبائل اپنے دوست کو دس مہینوں کی اقساط پر ایک لاکھ پچاس ہزار میں بیچا تھا، اس نے قسطیں وقت سے پہلے ہی ادا کردیں تو میں نے پوری قیمت لینے کے بجائے ایک لاکھ چالیس ہزار روپے لیے اور دس ہزار اس کے لیے چھوڑ دیے۔ کیا میرا دس ہزار روپے چھوڑنا جائز تھا ؟ اگر جائز نہیں تھا تو اب تلافی کیسے ہوگی؟ اس سے دس ہزار کا مطالبہ کرنا ناممکن سا لگتا ہے۔</p><p><strong>تنقیح:</strong> سائل نے فون پر بتایا کہ یہ کمی جلدی ادائیگی کی شرط پر نہیں ہوئی تھی، اس نے از خود وقت سے پہلے قسطوں کی ادائیگی کی تو میں نے دس ہزار روپے کم لیے۔</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>سوال میں ذکر کردہ تفصیل اور تنقیح کے مطابق بلا کسی شرط قسطوں کی جلد ادائیگی کی وجہ سے آپ کا از خود خریدار سے دس ہزار روپے کم لینا جائز تھا، اس میں کوئی شرعی خرابی نہیں۔    </p><h6 class=""has-text-align-right"">حوالہ جات</h6><h5><h5>أحكام القرآن للجصاص (2/ 186):</h5>
<h5> ومن أبواب الربا الذي تضمنت الآية تحريمه :  الرجل يكون عليه ألف درهم دين مؤجل فيصالحه منه على خمس مائة حالة فلا يجوز وقد روى سفيان عن حميد عن ميسرة قال سألت ابن عمر يكون لي على الرجل الدين إلى أجل فأقول عجل لي وأضع عنك فقال هو ربا وروي عن زيد بن ثابت أيضا النهي عن ذلك وهو قول سعيد بن جبير والشعبي والحكم وهو قول أصحابنا وعامة الفقهاء وقال ابن عباس وإبراهيم النخعي لا بأس بذلك والذي يدل على بطلان ذلك شيئان…… <strong>ومن أجاز من السلف إذا قال: عجل لي وأضع عنك، فجائز أن يكون أجازوه إذا لم يجعله شرطا فيه، وذلك بأن يضع عنه بغير شرط ويعجل الآخر الباقي بغير شرط</strong><strong>.</strong></h5>
<h5>فقه البیوع (1/545):</h5>
<h5> مسئلة ضع و تعجل: ومما یتعامل به بعض التجار في الدیون المؤجلة أنهم یسقطون حصة من   الدین بشرط أن یعجل المدیون باقیه قبل حلول الأجل، مثل أن یکون لزید علی عمرو ألف، فیقول زید: عجل لی تسع مائة، وأنا أضع عنك مائة. وإن هذه المعاملة معروفة في الفقه باسم "" ضع و تعجل ""، وهذا التعجیل إن کان مشروطا بالوضع من الدین، فإن المذاهب الأربعة متفقة علی عدم جوازه.</h5>
<h5>بحوث في قضایا فقهیة معاصرة (1/32):</h5>
<h5>المنع من الوضع بالتعجیل في الدیون المؤجلة إنما یکون إذا کان الوضع للدائن شرطا للتعجیل، أما إذا عجل المدیون من غیر شرط جاز للدائن أن یضع عنه بعض دینه بعض دینه تبرعا، وعلیه حمل الجصاص رحمه الله تعالیٰ الآثار التي تدل علی جواز ""ضع و تعجل"".</h5>
</h5><p>عبداللہ ولی غفر اللہ لہٗ</p><p>  دار الافتاء جامعۃ الرشید کراچی</p><p>       <span dir=""LTR"">23</span>/صفر المظفر/1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>عبداللہ ولی</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14182,jameya-tur-rasheed,خرید و فروخت کے احکام,قرض اور دین سے متعلق مسائل
2024-08-29,https://almuftionline.com/2024/08/29/13936/,جھگڑے میں  بیوی کو”  توآزاد ہے“ کہنے  سے طلاق کا حکم,"<p>کیا فرماتے ہیں علمائے دین اس مسئلہ میں کہ میرا اپنے شوہر سے جھگڑا ہوا، اس نے میرے کپڑے نکال کر باہر پھینکے اوردرج ذیل الفاظ کہے:  <span dir=""LTR"">”</span>میری طرف سے تو آزاد ہے ،جہاں مرضی ہو جا،یہ رات تو نے میرے گھر میں نہیں گزارنی <span dir=""LTR"">“</span>،کیا اس سے    طلاق ہوئی؟</p>","<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>صورتِ مسئولہ میں چونکہ شوہر نے جھگڑےکے وقت  بیوی  کو یہ الفاظ : <span dir=""LTR"">”</span> میری طرف سے تو آزاد ہے ، جہاں مرضی ہو جا،یہ رات تو نے میرے گھر میں نہیں گزارنی <span dir=""LTR"">“</span>کہے، لہٰذا شوہر کی برادری اور اہلِ زبان کے عرف میں بیوی کو<span dir=""LTR"">”</span> توآزاد ہے <span dir=""LTR"">“</span> کہنے سے اگرصرف طلاق ہی کا معنیٰ مرادلیا جاتا ہو تو ان الفاظ کے ذریعے طلاقِ رجعی واقع  ہو گی،اور  عدت کےاندراندرشوہرکورجوع کاحق ہوگا،اوراگریہ الفاظ طلاق کے علاوہ سب وشتم کےمعنیٰ میں بھی استعمال ہوتے ہوں تو پھریہ الفاظ کنایاتِ طلاق شمار ہوں گے،لہٰذاقرینۂ غضب کی وجہ سےان سے طلاقِ بائن ہو گی، اگرچہ اس وقت شوہر کی نیتِ طلاق  نہ ہو،اس صورت میں شوہرکومہرِ جدید کے ساتھ دوبارہ نکاح کا اختیار ہوگا ،نیز واضح رہےکہ پہلی  صورت میں رجوع جبکہ دوسری میں دوبارہ نکاح کے بعدآئندہ شوہر کو صرف دو طلاقوں  کا حق ہو گا۔</p><h6 class=""has-text-align-right"">حوالہ جات</h6><h5><h5><strong>الدر المختار وحاشية ابن عابدين (رد المحتار:3/ 299):</strong></h5>
<h5> سرحتك كناية لكنه في عرف الفرس غلب استعماله في الصريح ،فإذا قال ""رهاكردم "" أي سرحتك يقع به الرجعي مع أن أصله كناية أيضا، وما ذاك إلا لأنه غلب في عرف الفرس استعماله في الطلاق .</h5>
<h5><strong>الفتاوى الهندية (1/ 374):</strong></h5>
<h5>الفصل الخامس في الكنايات: لا يقع بها الطلاق إلا بالنية أو بدلالة حال كذا في الجوهرة النيرة.</h5>
<h5><strong>فتح القدير للكمال ابن الهمام (4/ 176):</strong></h5>
<h5>وإذا كان الطلاق بائنا دون الثلاث فله أن يتزوجها في العدة وبعد انقضائها؛ لأن حل المحلية باق .                                                                                                            </h5>
</h5><p>محمدعبدالمجیدبن مریدحسین</p><p> دارالافتاء جامعۃ الرشید ،کراچی</p><p>23/صفر/1446ھ  </p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>محمدعبدالمجید بن مرید حسین</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",13936,jameya-tur-rasheed,طلاق کے احکام,طلاق کے متفرق مسائل
2024-08-28,https://almuftionline.com/2024/08/28/14613/,کال سینٹر کی ملازمت کاحکم,<p>میں ایک کال سینٹر میں جاب کر رہا تھا ،لیکن اس میں کچھ ایسی چیز یں ہیں، جن کی وجہ سے مجھے اس کی آمدنی حرام ہونے کا ڈر تھا۔ پہلے تو کال سینٹر کے بارے میں  آپ کو بتا دوں، یہ ایک کمپنی سے کنٹرکٹ کرتے ہیں ،جس میں ان کی سپیسفک چیزوں کو بیچنا ہوتا ہے، جیسے: انشورنس جو کہ اسلام میں حرام ہے، لیکن اس کے ساتھ کچھ اور چیزیں بھی  ہیں ،جیسے : سولر پینل انسٹالمینٹس پر اور لون وغیرہ ،لیکن جس سیکٹر میں، میں کام کر رہا تھا وہ ایجوکیشن ریلیٹڈ ہے، مطلب ہمیں لوگوں کو یونیورسٹیوں میں ایڈمیشن دینا ہوتا  ہےجس پر اگر وہ ایڈمیشن لیتے ہیں تو ہمیں کمیشن ملتا ہے۔ اب مجھے جو انکم ملے گی کمپنی کی طرف سے وہ ہے تو ایجوکیشن بیچنے کی ،لیکن جو ٹوٹل ریونیو ہے کمپنی کا اس میں انشورنس والے لوگوں کے پیسے بھی انوال ہوں گے، مطلب اس سے میری انکم حلال رہے گی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>اگرکمپنی کی  کل یا غالب آمدنی حرام کاروبار کی ہو تو ایسی صورت میں سائل کے لئے وہاں ملا زمت اختیار کر نا  اور تنخواہ لینا جائز نہیں،البتہ اگر غالب آمدنی حلال اشیاء کی ہویا اسے علم ہے کہ ہمیں ایجوکیشن کی آمدنی سے تنخواہ دی جارہی ہےتو ایسی صورت میں سائل کے لئے وہاں ملازمت اختیار کر نے اور اس سے حا صل شدہ آمدنی کو اپنے استعمال میں لانے کی گنجا ئش ہوگی۔</p><h6 class=""has-text-align-right"">حوالہ جات</h6><h5><h5>فی فقہ البیوع(2/986) :</h5>
<h5> فالعبرة عند الحنفیہ للغلبہ،فان کان الغالب فی مال المعطی الحرام ،لم یجزلہ وإن کان الغالب فی مالہ الحلال وسع لہ ذلک۔اھـ</h5>
<h5>وفی الرد(9/87) :</h5>
<h5> وفي الحاوي : سئل محمد بن سلمۃ عن أجرۃ السمسار فقال : أرجو أنہ لا بأس بہ ، وإن کان في الأصل فاسدًا لکثرۃ التعامل ، وکثیر من ھذا غیر جائز فجوزوہ لحاجۃ الناس إلیہ کدخول الحمام۔</h5>
</h5><p>سید نوید اللہ</p><p>دارالافتاء،جامعۃ الرشید</p><p>22/صفر 1446ھ</p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14613,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
2024-08-28,https://almuftionline.com/2024/08/28/14614/,کال سینٹر میں نام تبدیل کرکے کام کرنا,<p>اس کمپنی میں مجھے اپنا نام بدل کر انگلش نام جیسے روجر رکھنا پڑتا ہے ،مطلب فکس نام روجر سائن ہوگیا ہے، اپنے آپ کو اسی ملک کا بتانے اور کلائنٹ کی کنفیڈنس کے لیے، تو اس پہلو کی وجہ سے میری آمدنی حرام تو نہیں ہوجاتی؟</p>,"<h4 class=""has-text-align-center"">اَلجَوَابْ بِاسْمِ مُلْہِمِ الصَّوَابْ

</h4><p>کال سینٹر والے اپنے آپ کو اسی ملک کا ظاہر کرتے ہیں جس ملک میں کمپنی ہوتی ہے، اور اپنا نام بھی انہی ملکوں کے رہائشیوں کی طرح بتاتے ہیں ؛ اس طرح بظاہر اعتماد حاصل کرنے کے لیے کیا جاتاہے ، بہر حال یہ دھوکہ دہی اور غلط بیانی ہے،اس سے بچنا لازم ہے،البتہ  اگر سائل کی ذمہ داری حلال اشیاء کی تشہیر یا جائز امور میں لوگوں کی معاونت اور رہنمائی کرنا ہو ، اورمتعلقہ ادارے کے ساتھ اجرت یا کمیشن طے کرنے کا طریقہ کار بھی شرعی اصولوں کے مطابق انجام پایا ہوتو تنخواہ حرام نہیں ہو</p><h6 class=""has-text-align-right"">حوالہ جات</h6><h5></h5><p>سید نوید اللہ</p><p>دارالافتاء،جامعۃ الرشید</p><p><span dir=""RTL"">22/صفر 1446ھ</span></p><h6 class=""has-text-align-center"">
واللہ سبحانہ وتعالی اعلم
</h6><figure class=""wp-block-table""><table><tbody><tr><td><h3>مجیب</h3></td><td>سید نوید اللہ</td><td><h3>مفتیان</h3></td><td>سیّد عابد شاہ صاحب / محمد حسین خلیل خیل صاحب</td></tr></tbody></table></figure>",14614,jameya-tur-rasheed,اجارہ یعنی کرایہ داری اور ملازمت کے احکام و مسائل,کرایہ داری کے متفرق احکام
